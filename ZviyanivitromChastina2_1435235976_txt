Звіяні вітром (Частина 2)
Мітчелл Маргарет



КНИГА II




Частина четверта
РОЗДІЛ XXXI
   Холодного січневого надвечір'я 1866 року Скарлет сиділа в кабінетику за писанням листа тітоньці Туп, в якому вдесяте докладно пояснювала, чому ні вона, ні Мелані, ні Ешлі не можуть приїхати до Атланти й оселитися з нею. Писала вона шарпливо, бо знала, що тітонька Туп, ледве прочитавши перші рядки, відразу візьметься відписувати, знов і знов повторюючи сйоє скімлення: "Але ж я боюся жити сама!"
   Пальці у Скарлет задубіли,і вона, відклавши вбік перо, потерла їх, а ступні щільніше закутала у шматину старої ковдри. Оскільки підметки в її пантофлях стопталися, вона підстелила туди устілки з килима. Ці устілки тільки й того, що оберігали ноги від доторку до підлоги, а гріли не дуже. Цього ранку Вілл повів коня до Джонсборо підкувати. Тож Скарлет і подумала понуро: добрі-бо часи настали, коли про ноги коней дбають, а люди, мов дворові пси, мусять ходити босоніж.
   Вона знов узялася за гусяче перо з наміром дописати листа, однак відклала його, почувши Віллову ходу на жильному ганку. Він простукотів своєю дерев'янкою в холі, потім зупинився перед дверима кабінетика. Скарлет почекала хвильку чи він не ввійде, але що ніякого руху з коридору не чулось, сама гукнула його. Вілл увійшов - вуха йому почервоніли з холоду, руда чуприна розкошлалася - і став, дивлячись на неї згори вниз та ледь осміхаючись.	.
   -  Міс Скарлет,- запитав він,- а скільки у вас готівки на руках?
   -  Ти хіба свататись надумав, що допитуєш? - відказала вона трохи роздратовано.
   -  Ні, мем. Просто мені цікаво.
   Вона непорозуміло подивилась на нього. На вигляд Вілл наче не заклопотаний, але на заклопотаного він і ніколи не скидався. А проте Скарлет відчула - щось тут негаразд.
   -  У мене десять доларів золотом,- сказала вона.- Рештки грошей того янкі.
Що ж, мем,- цього не вистачить.
   -  Не вистачить на що?
   -  На податок,- пояснив він і, ступивши ближче до каміна, нахилився й почав гріти біля вогню розчервонілі на холоднечі руки.
   -  На податок? - перепитала вона.- Ти що, Віллє! Податок ми вже сплатили.
   -  Воно то так, мем. Але там кажуть, що цього замало. Я дізнався про це сьогодні у Джонсборо.
   -  Щось я нічого не второпаю, Віллє. Що ти маєш на увазі?
   -  Міс Скарлет, мені прикро турбувати вас цим, коли у вас і так повна голова клопоту, проте я мушу. Кажуть, ніби ви повинні сплатити куди більший податок. На Тару наклали дуже високу суму податку - незмір більшу, ніж на будь-який інший маєток в окрузі, їй-бо.
   -  Але ж вони не можуть накладати на нас нового податку, коли ми своє вже сплатили!
   -  Міс Скарлет, ви не часто буваєте у Джрнсборо. Воно й слава Богові, бо там нині не місце для дам. Але якби ви бували в місті частіше, то знали б, що там тепер безоглядно заправляє всім зграя пристібаїв, республіканців та сак- вояжників. Вони здатні до білої гарячки довести. І чорнюки у місті такі, що не дають білим вулицею пройти і...
   -  Але яке це має відношення до податку?
   -  Зараз я скажу, міс Скарлет. Чогось ці мерзотники надумали підвищити податок з Тари, наче ми збираємо на плантації тисячу пак бавовни. Прочувши про це, я вирішив розвідати по шинках, що люди кажуть, отож з'ясувалося, немов хтось має намір придбати Тару надурняк з шерифсь- кого аукціону, коли ви не зможете сплатити податку. Усі ж чудово розуміють, що у вас нема такої змоги. Хто саме хоче загребти Тару, я поки що не знаю. Ще не встиг пронюхати. Але, здається, оцей легкодух Гілтон, що побрався з міс Кетл-ін, знає, бо він надто вже нахабно шкірився, коли я пробував розпитати в нього.
   Вілл сів на канапу й потер рукою кульшу. На холодну погоду вона у нього нила, та й дерев'янка на нозі була неоковирна й абияк припасована. Скарлет у нестямі втупилась у Вілла. Він так спокійно тримається, але ж його мова - це подзвіння по Тарі! Щоб маєток був проданий з шерифського аукціону? А куди ж вони всі дінуться? І щоб Тара належала комусь іншому? Ні, такого й уявити годі!
   Вся поглинута тим, як домогтися більших прибутків з Тари, вона майже не звертала уваги на події у зовнішньому світі. Маючи тепер Вілла й Ешлі, яких при потребі можна було послати у справах до Джонсборо чи Фейєтвіл- ла, сама вона рідко коли вибиралася за межі маєтку. І як у передвоєнні дні вона не прислухалася до батькових балачок про війну, так само й тепер пропускала повз вуха розмови про початок Реконструкції *, що Їх вели за столом після вечері Вілл з Ешлі.
   Звісно ж, вона знала про пристібаїв-південців, які задля особистих вигод перекинулися до республіканського табору, і про саквояжників-янкі, що після поразки Півдня насунули сюди хмарою коршаків, маючи всіх пожитків не більш як на один саквояж. Та й зіткнулася вже з певними прикрощами з боку Бюро звільненців 1. Чувала вона й про те, що серед негрів, які дістали тепер волю, трапляються зухвальці. В це, правда, не зовсім вірилося, бо їй ще ні разу не випало побачити зухвалого негра.
   Проте чимало було такого, про що Вілл з Ешлі воліли не говорити в присутності Скарлет. Услід за знегодами війни прийшли ще тяжчі знегоди доби Реконструкції, але обидва чоловіки домовилися при Скарлет не згадувати декотрих особливо тривожних явищ. Сама ж Скарлет якщо й слухала їхні розмови, то тільки так, що в одне вухо їй влітало, а в друге вилітало.
   Вона чула, як Ешлі казав, що переможці Південь трактують як завойовану провінцію і що вся Їхня політика спрямована на помсту. Але ці слова майже нічого Їй не говорили. Політика - справа чоловіча. Скарлет чула слова Вілла про те, що Північ, мовляв, докладе всіх сил, аби Південь не звівся знову на ноги. Що ж - думала вона - чоловіки завжди знаходять, чим собі голову морочити. На неї он жоден янкі ще не посмів замахнутись, і цього разу у них теж не вийде. Треба лише працювати скільки сили та менше перейматися тим, що влада тепер у руках янкі. Найголовніше - що війна таки скінчилася.
   Скарлет не враховувала одного: правила гри тим часом змінилися, і хоч би як чесно тепер ти працював, це вже не гарантувало належної винагороди. Джорджія фактично перебувала у воєнному стані. По всіх усюдах стюяли залоги янкі, і всім верховодило Бюро звільненців, встановлюючи приписи на свій розсуд.
   Це бюро, засноване федеральним урядом задля опіки над звільненими рабами, що не знали, як дати собі раду, цілими тисячами переселяло негрів з плантацій у селища й міста. Бюро забезпечувало своїх підопічних харчуванням, поки вони байдикували й лише одним клопоталися - як дошкульніше дозолити недавнім господарям. На чолі місцевого бюро стояв Джонас Вілкерсон, колишній Джералдів управитель, а за помічника в нього був Гілтон, чоловік Кетлін Калверт. Ці двоє енергійно поширювали чутки, що південці й демократи тільки чекають нагоди загнати чорних назад у рабство і що вся надія й опора негрів - Бюро звільненців та республіканська партія.
   Крім того, Вілкерсон і Гілтон навіювали неграм думку, що вони в усьому рівня білим і що невдовзі буде дозволено шлюби між білими й чорними, а плантації вчорашніх рабовласників поділено і кожен негр дістане сорок акрів землі та мула у повну свою власність. Вони розпалювали негрів брехнями про жорстокість білих до них, і в краю, який здавна славився щиросердими стосунками між неграми та їхніми власниками, почали наростати ненависть і підозріливість.
   Підпорою діяльності бюро були солдати, а військові власті видали безліч суперечливих наказів, що регулювали життя переможених. Під арешт можна було потрапити за будь-яку абищицю, ось хоч би й за неповагу до урядовця бюро. Військові розпорядження стосувалися навчання у школах, дотримання чистоти, форми гудзиків на сурдутах, продажу товарів та безлічі інших житейських дрібниць. Вілкерсон і Гілтон мали право втрутитися в будь-який захід Скарлет, могли примусити її продавати чи там міняти щось лише за тією ціною, яку вони встановлять.
   На щастя, Скарлет особисто майже не стикалася з цими двома діячами: Вілл переконав її перекласти на нього всі зовнішні оборудки, а самій опікуватися лише господарством. Бувши врівноваженої вдачі, він спромігся незле залагодити не одне з таких ускладнень, не турбуючи цим Скарлет. Та Вілл при потребі міг би дати раду навіть і з саквояжниками, і з янкі. Однак тепер постала проблема, перед якою він виявився безсилий. Про новий надміру великий податок, що загрожував втратою Тари, Скарлет треба було доповісти, і то невідкладно.
   Очі у неї палали вогнем, коли вона дивилась на Вілла.
   -  Ну ж і кляті янкі! - скрикнула вона.- Побили нас, обідрали, а тепер ще й нацьковують цих поганців!
   Війна скінчилася, проголосили мир, але янкі й далі можуть грабувати її і прирікати на голод, можуть навіть вигнати з домівки. А вона, дурна, сподівалася, що як перебуде зимову скруту, то на весну все налагодиться. Ця приголомшлива новина, почута від Вілла, була останньою краплею у чаші її терпінь: це ж цілий рік надсадної праці піде намарне!
   -  Ох Віллє, а я гадала, що як війні кінець, то й усім нашим клопотам теж!
   -  Ні, мем.- Вілл підвів своє селюцьке обличчя з квадратовими щелепами й пильно глянув на неї.- Наші клопоти лише починаються.
   -  І скільки ж хочуть стягти з нас ще податку?
   -  Триста доларів.
   На мить їй аж мову відібрало. Триста доларів! Це ж однаково, що три мільйони.
   -  Що ж...- насилу промовила вона.- Що ж... доведеться десь таки добувати ці триста доларів.
   -  О так, мем,- та ще з веселкою і Місяцем укупі.
   -  Але ж, Віллє! Хіба можуть вони пустити Тару з аукціону? Адже...
   В погідному погляді його блідуватих очей проступили така гіркота й ненависть, що Скарлет навіть здивувалася.
   -  Гадаєте, не можуть? Ще й як можуть - і схочуть, і зможуть, і зроблять це за милу душу! Ви вже даруйте мені, міс Скарлет, але нашому краєві настав каюк. Ці саквояжники та пристібаї мають право голосу, а більшість нас, демократів, його позбавлено. У цьому штаті кожен демократ, в якого у шістдесят п'ятому році було записано в податкових книгах більїш як дві тисячі доларів, не має виборчого права. Це означає, що випадають зі списків такі люди, як ваш тато, і містер Тарлтон, і Фонтейни, і Макрё. Не можуть голосувати ті, хто воював і мав звання полковника, а в цьому штаті, міс Скарлет, полковників куди більше, ніж у будь-якому іншому штаті Півдня. Так само не можуть голосувати й ті, що були на урядовій службі за Конфедерації,- тобто випадають усі, від нотарів до суддів, а таких людей хоч греблю гати. Коротше, янкі добряче нас обкрутили з цією присягою на вірність: кожного, хто був 
   бодай кимось до війни, позбавлено права голосу. Відшили усіх, хто хоч трохи меткіший, чи достойніший, чи заможніший.
  Х-хе! Мені б дали право голосу, якби я прийняв цю їхню кляту присягу. Я й грошей ніяких у шістдесят п'ятому не мав, і вже запевно не був полковником і взагалі був ніхто. Але присягати їм я не збираюся. Навіть бачити не хочу тої нав'язливої присяги! Якби янкі по-чесному поводились, я присягнув би їм, але тепер дзуськи. Одне діло приєднати мене до Союзу, це нехай, але на якусь там ще Реконструкцію я не згоден. Не дам я їм присяги, навіть коли й на безрік мене позбавлять голосу... Але ось такі покидьки, як Гілтон, і негідники, як Джонас Вілкерсон, і білі голодранці, як Слеттері, і така нездаль, як Макінтоші,- вони всі голосуватимуть. І якраз вони й заправляють тепер усім. І коли вони схочуть накинути на вас не один, а десять податків, то й накинуть. Як і чорнюк - може вбити білого, і його за це не повісять і не...- Він знітився й урвав мову, і обоїі їм пригадалось, що скоїлося з самотньою білою жінкою на відлюдній фермі поблизу Лавджоя...- Ці чор- нюки можуть будь-що вчинити супроти нас, а Бюро звільненців вигородить їх, і солдати захистять гвинтівками, ми ж навіть права голосу не маємо і взагалі нічого не можемо.
  -  Право голосу, право голосу! - скрикнула Скарлет.- Та до чого тут це право, Віллє? Ми ж про податки ведемо річ!.. Віллє, але ж усім відомо, що Тара - добра плантація. Якщо доведеться, ми зможемо закласти її, і за ці гроші заплатимо податок.
  -  Міс Скарлет, вас от розумом не обділено, але деколи ви таке бовкнете! Хто ж має досить грошей, аби позичити вам під вашу власність? Хто, крім зайд-саквояжників, що якраз і хочуть загребти Тару? Ні, за землю кожен тримається, в кого вона є. І ви теж не можете позбутися землі.
  -  Я маю діамантові сережки того янкі. Ми можемо їх продати.
  -  Міс Скарлет, але хто в тутешніх околицях такий грошовитий, щоб купувати сережки? У людей нема грошей на шматок м'яса, не те щоб на якісь цяцьки! Ось у вас с десятка золотом, а у більшості ваших сусідів, можу закластися, і того немає.
  Вони знов замовкли, і Скарлет відчула себе так, немов б'ється головою об мур. Скільки вже за цей рік тих мурів ниросло, що вона мусила товкти об них головою!
її
   -  То що ж ми робитимем, міс Скарлет?
   -  Не знаю,- відповіла вона тупо, наче їй до цього було байдужісінько. Нема у неї сили, щоб і цей ще мур пробивати: така втома пойняла її тіло,* аж кістки занили. Навіщо тяжко гибіти, і боротись, і надриватись? Коли за кожним поворотом на тебе чигає поразка, та ще й шкіриться в'їдливо?
   -  Не знаю,- повторила вона.- Але не кажи нічого татові. Це може його розхвилювати.
   -  Ні, не казатиму.
   -  А кому-небудь ти вже казав?
   -  Ні, я зразу до вас прийшов.
   Справді, подумалось їй, з поганими новинами кожен найперше звертається до неї,- вона вже втомилася від цього.
   -  А де містер Вілкс? Може, він щось порадить?
   Вілл перевів на неї погідний погляд, і вона побачила -
як і того дня, коли Ешлі повернувся з війни,- що Вілл про все здогадується.
   -  Він у садку витісує стовбурці на огорожу. Я чув сокиру, коли припинав коня. Але ж у нього не більше грошей, як у нас.
   -  То й що? Хіба я не можу поговорити з ним, коли мені треба? - відказала вона різкувато, підводячись і поштовхом ноги відкидаючи ковдряну шматину.
   Вілл не образився, а й далі потирав собі руки перед вогнем.
   -  Тільки накиньте шаль, міс Скарлет. Надворі вогкувато.
   Але вона пішла, як була: по шаль довелося б підніматися нагору, а її брала нетерплячка швидше викласти перед Ешлі свої клопоти.
   Хоч би застати його самого! Відколи він повернувся, вона ще ні разу не перекинулася з ним слівцем наодинці. Завжди хтось із рідні був коло нього, завжди Мелані поруч, раз у раз доторкається до його рукава, аби впевнитись, що він ^справді тут. Помічаючи ці жести щасливої власниці, Скарлет незмінно проймалася ревнивою неприязню, яка пригасла була за ті місяці, коли вона думала, що Ешлі, може, вже неживий. Тепер вона твердо вирішила, що побачить його на самоті. Цього разу вже ніхто не завадить їй поговорити з ним сам-на-сам.
*
   Вона йшла через садок по вогкій траві під голим гіллям дерев, і ноги в неї промокли. їй чутно було поцюкування сокири, як Ешлі розколював навпіл стовбурці дерев, притягнені з болота. Нелегка це була й забарна робота - відновити огорожу, яку так безжально спалили янкі. Та й узагалі, за що не візьмись - усе нелегко дається, подумала втомлено Скарлет, і це все оприкріло їй, і осточортіло, і виснажило до краю. Якби Ешлі був її чоловіком, а не Мелані, ото приємно було б до нього підійти, схилити голову йому на груди, виплакатись і скинути на його плечі всі клопоти - нехай би сам і давав їм раду.
   Вона обійшла кілька гранатових дерев, голе віття яких тріпотіло на холодному вітрі, і побачила Ешлі, що стояв, спираючись на сокиру й витираючи тильним боком долоні спітніле чоло. На ньому були старі сірі штани й одна з тих плісованих Джералдових сорочок, що їх батько у кращі часи одягав тільки в дні судових сесій чи на пікніки, закоротка для її теперішнього власника. Сурдут свій Ешлі почепив на сучок, бо працювати в ньому було гаряче, і коли Скарлет підходила, саме відпочивав.
   Побачивши Ешлі у лахманах, як він стоїть і спирається на сокиру, вона відчула, що у грудях її здіймається хвиля любові до нього й злості на лиху долю. Прикро було дивитись на завжди так бездоганно вичепуреного Ешлі за тяжкою роботою, в цих недоносках. Ані руки його не були пристосовані до фізичної праці, ані тіло до простацької одежі: йому годилося б мати на собі тонку білизну й добірне сукно. Бог призначив йому мешкати у великому будинку, розмовляти з приємними людьми, грати на роялі, писати прегарні й незрозумілі вірші.
   Вона могла примиритися з тим, що на її власній дитині фартушок з мішковини, що її сестри у вицвілих ситцевих сукнях, могла стерпіти, що Вілл працює тяжче за негра на плантації, але щоб Ешлі до такого дійшов - це просто в голові не вкладалося. Він був занадто витончений для цього всього і занадто дорогий її серцеві. Вона радше б сама розколювала стовбурці, ніж мала дивитись, як це робить Ешлі.
   - Кажуть, Ейбі Лінкольн саме з цього починав кар'єру - тесав дерево на огорожу,- озвався він, коли Скарлет підійшла ближче - Тож можна уявити, яких висот я сягну!
   Вона спохмурніла. Завжди у нього жарти знаходяться на ці їхні знегоди. Як на неї, це були страшенно серйозні речі, і часом дотепи Ешлі виводили її з рівноваги.
   Скарлет без усяких манівців виклала йому Віллову новину,- сухо, у двох словах, відчуваючи полегкість уже від того, що має перед ким звіритись. Він, безперечно, знайде якийсь вихід. Коли вона скінчила, Ешлі не озвався, а тільки, побачивши, що вона тремтить від холоду, зняв з сучка свій сурдут і накинув їй на плечі.
   -  Ну то як,- докинула вона після паузи,- чи тобі не здається, що ми мусимо якось роздобутися на гроші?
   -  Роздобутися - це ясно, але де?
   -  Оце ж я й питаю,- ледь роздратовано мовила Скарлет. Відчуття полегкості, що поділилася з кимось своїм клопотом, зникло. Навіть коли він не знає, як допомогти, то чом бодай словом не втішить, ну, хоча б так: "Ой, як мені тебе шкода!"
   Він усміхнувся.
   -  За всі ці місяці, відколи я сюди вернувся, я тільки про одну людину чув, що у неї є гроші: це Рет Батлер,- сказав він.	.
   Тиждень тому Мелані одержала листа від тітоньки Туп - вона писала, що Рет знову з'явився в Атланті й роз'їжджає в колясці, запряженій двома породистими кіньми, і що в кишенях у нього повно зелених банкнотів. Вона натякала при цьому, що розжився він на них, звісно, неправедним шляхом. Тітонька Туп, як і багато хто в Атланті, поділяла той погляд, що Рет заволодів міфічними мільйонами конфедератської державної скарбниці.
   -  Не згадуймо про нього,- коротко відказала Скарлет.- Він негідник з негідників. А от що з нами станеться?
   Ешлі випустив з рук топорище й подивився вбік - погляд його полинув кудись далеко-далеко, куди їй несила була сягнути.
   -  Я й сам хотів би знати,- промовив він.- Мене непокоїть, що станеться не тільки з нами в Тарі, а й з усім Півднем.
   Скарлет мало не огризнулася: "Та хай він западеться, увесь цей Південь! Тут нам самим як врятуватись!" - але не сказала нічого, бо раптом знемога налягла на неї дужче, ніж будь-коли. Від Ешлі даремно сподіватися навіть поради.
   -  Врешті-решт станеться те, що буває завжди, коли зазнає краху певна цивілізація. У кого досить тями й мужності, ті виживуть, а у кого їх нема - ті загинуть. Але ми бодай матимемо ту втіху, що бачили Götterdämmerung 2
   -  Що?
   -  Присмерк богів. На лихо, ми, південці, вважали себе за богів.
   -  Ради Бога, Ешлі Вілкс! Не забивай мені голову всякою* маячнею: хіба тобі не ясно, що це ж ми ось-ось загинемо?
   Розпач в її голосі, здавалося, пробився до його свідомості, спонукавши вернутись думками із далеких мандрів, бо він ніжно взяв Скарлет за руки, обернув £х долонями вгору й подивився на мозолі.
   -  Найгарніші руки, які я тільки знаю,- сказав він і легенько поцілував обидві долоні.- Вони гарні тим, Скарлет, що дужі, й кожна мозоля на них як медаль, і кожне садно як відзнака за посвяту й завзяття. Вони загрубли, бо працювали заради нас усіх - заради твого батька, і дівчат, і Мелані, й дитини, й негрів, і мене. Я знаю, що ти думаєш, люба. Ти думаєш: "Стоїть цей непрактичний дурень і торочить нісенітниці про мертвих богів, коли небезпека загрожує живим людям". Правда ж бо?
   Вона кивнула, бажаючи подумки, щоб він довіку так тримав її руки, але він відпустив їх.
   -  І ти прийшла до мене, сподіваючись на допомогу. Проте я нічим не можу допомогти.
   В очах у нього була гіркота, коли він дивився на сокиру й купу стовбурів.
   -  Тепер нема у мене ні домівки, ні грошей, до яких я так звик, що й не надавав їм ніякої ваги. І я у цьому світі ні до чого не придатний, а мій світ, той, до якого я належав, відійшов у минуле. Я нічим не можу допомогти тобі, Скарлет, оце хіба що спробувавши стати сяким-таким фермером. Але цим я не втримаю для тебе Тару. Не думай, що я не розумію всієї прикрості нашого становища, живучи тут з твоєї ласки... Атож, Скарлет, з твоєї ласки. Я повік не зможу віддячити тобі за все, що ти зробила для мене й моєї родини з доброти свого серця. Що не день я усвідомлюю це все гостріше. І що не день виразніше бачу, який я неспроможний зарадити лихові, що спіткало нас усіх... З кожним днем через моє кляте Сахання від дійсності мені все важче дивитися в обличчя тому новому, що підкидає нам дійсність. Ти розумієш, про що я?
   Вона кивнула. їй не дуже ясно було, що саме має він на увазі, вона просто затамувавши подих вслухалася в його слова. Це ж уперше Ешлі звіряв їй те, що у нього на серці, коли він блукає думками так далеко від неї. Його слова збуджували її, неначе ось-ось перед нею мала відкритися таємниця.
   -  Це прокляття, коли відчуваєш у собі нехіть глянути в вічі дійсності. До війни життя здавалося мені не реальнішим за гру тіней на ширмі. І це мене задовольняло. Мені не подобаються надто різкі контури речей. Я скорше волію ледь розмиті, розпливчасті обриси.
   Він замовк і злегка всміхнувся, і в цю мить його пройняв дрож, коли холодний вітер продерся крізь благеньку сорочину.
   -  Коротше/кажучи, Скарлет, я боягуз.
   Його розмірковування про гру тіней і розпливчасті обриси нічого їй не говорили, але останні слова - це вже було щось зрозуміліше. Тільки вона знала, що ці слова неправдиві: боягузтва в ньому не було й на( крихту. Струнке його тіло свідчило про кілька поколінь хоробрих і мужніх людей, а про геройські його вчинки на фронті Скарлет знала просто напам'ять.
   -  Але ж це неправда! Хіба боягуз міг би видертися на гармату, як ти під Геттісбергом, і зупинити відступ солдатів? І хіба сам генерал писав би Мелані листа про боягуза? І...
   -  Це не мужність,- втомлено мовив Ешлі.- Бій п'янить, як шампанське. І п'янить однаково боягузів і сміливців. Кожен дурень може стати хоробрим на полі бою, бо знає, що інакше його вб'ють. А я маю на думці зовсім інше. Це таке боягузтво, яке набагато страшніше від того, коли хтось кидається втікати, вперше почувши гарматний постріл.
   Говорив Ешлі повільно, слова давалися йому важко, неначе від них було боляче,- виглядало так, мовби він сам збоку зі смутком у серці прислухався до власної мови. Якби хто інший так випинав своє боягузтво, Скарлет зневажливо відкинула б це, як фальшиву скромність і напрошування на комплімент. Але Ешлі, здавалося, й справді так думав, і в погляді його було щось таке, чого вона не могла збагнути - не страх, не намагання виправдатись, а покора перед чимось неминучим і нездоланним.
Студений вітер війнув по її мокрих ногах, і вона знову затремтіла,- не так від холоду, як від чогось моторошного, що крилося за його словами.
   -  Але чого ж ти боїшся, Ешлі?
   -  О, це щось таке, що й назвати його нелегко. Є такі речі, які здаються зовсім плиткими, коли їх викласти словами. Головне в тому, що життя раптом зробилося занадто реальним, коли ти зіткнувся, сам особисто, з деякими найпростішими його проявами. Це не те, що мені прикро стояти тут у багні й тесати дерево - мені прикро через ті обставини, які до цього призводять. Мені ось невимовно прикро, що пропала краса того колишнього життя, яке я любив. До війни життя ж було прекрасне, Скарлет. Воно мало в собі й чарівність, і досконалість, і довершеність, і симетрію, як грецьке мистецтво. Може, воно не для всіх було таке. Тепер я це знаю. Але для мене у Дванадцяти Дубах життя було справді прекрасне. Я належав до цього життя. Я становив його частку. А тепер його не стало, і у новому житті мені несила пристосуватись, і це викликає острах. Тепер я розумію, що те колишнє життя було тільки грою тіней. Я уникав усього, що поза тими тінями, уникав людей і обставин занадто живих, занадто реальних. Я обурювався, коли вони нав'язувались до мене. Я й тебе, Скарлет, теж намагався уникати. Ти занадто буяла життям, була занадто реальна, а я зі своїм боягузтвом волів тіні та мрії.
   -  А як же... а як... Меллі?
   -  Мелані - найсолодша з моїх мрій, частка мого мріяння. І якби не війна, я так би й звікував свій вік на безхмарному відлюдді Дванадцяти Дубів, з приємністю спостерігаючи, як життя пропливає повз мене, а я лишаюся осторонь. Але коли почалася війна, життя, реальне життя, вдерлося в мій світ. У першому бою - це було під Булл-Ре- ном, ти пам'ятаєш,- я побачив, як вибухи шматують друзів мого дитинства, почув, як іржуть перед смертю коні, дізнав нудотливо моторошного відчуття, коли в тебе на очах від твого пострілу людина падає і захлинається кров'ю. Та не це найстрашніше на війні, Скарлет. Найстрашніше на війні - люди, з якими доводиться жити.
   Я все своє життя відгороджувався від людей, старанно добирав собі нечисленних друзів. Але війна розкрила мені очі на те, що я створив собі штучний світ, населений примарами, а не живими істотами. Вона показала мені, які люди насправді, однак не навчила, як з ними жити. І я боюся, що й довіку не опаную цього мистецтва. Тепер я розумію, що мушу утримувати жінку й дитину, і для цього доведеться прокладати собі шлях серед людей, з якими я не маю нічого спільного. Ти, Скарлет, береш життя за роги й повертаєш у той бік, куди тобі треба. А де моє місце у світі? Я цього не знаю. Отож я й боюся.
   Тихий голос Ешлі дзвенів від напруги, а Скарлет, у розпачі хапаючись то за те слово, то за інше, силкувалася догледіти в них бодай крихту сенсу. Але слова, як дикі птахи, виривалися з рук. Щось допікало йому, підганяло його, мов стрекалом, а вона не могла збагнути, що саме.
   -  Я не знаю, Скарлет, коли, власне* прийшло до мене це прикре прозріння - що цій моїй грі тіней настав кінець. Можливо, у перші п'ять хвилин бою під Булл-Реном, коли я вперше побачив, ,як падає від мого пострілу ворожий солдат. Я вже тоді зрозумів, що колишнє життя скінчилося, і надалі мені вже не бути глядачем. Я раптом виявив, що стою на сцені, що я - лицедій, який марно кривляється й жестикулює. Мій маленький замкнутий світ завалився, бо в нього вдерлися люди, чиїх поглядів я не поділяв, чиї вчинки були мені чужі, як вчинки готентотів. Вони потоптом пройшли забрьоханими чобітьми по моєму світові, і не лишилося жодного закутка, де я міг би сховатись, коли вже несила була витримувати це все. Сидячи у таборі, я думав: "Коли скінчиться війна, я зможу вернутись до свого колишнього життя і колишніх мрій і наново споглядатиму гру тіней". Але ні, Скарлет, назад вороття нема. А те життя, яке чекає нас попереду,- воно гірше за війну, гірше за в'язницю, ба навіть, як на мене, гірше за смерть... Отож бачиш, Скарлет, яка мені покара за мій страх.
   -  Але ж, Ешлі,- почала вона, борсаючись у трясовині суперечливих думок,- якщо ти боїшся, щоб ми не повмирали з голоду, то чому... чому... Ой Ешлі, та ми з цього якось виборсаємось! Я певна, що ми знайдемо якусь раду!
   На хвильку його погляд вернувся до неї, і в очах його, широко розплющених і прозорих, промайнуло захоплення. А потім раптом вони знов подаленіли, і Скарлет, завмираючи серцем, зрозуміла, що він мав на думці зовсім не голод. Завжди вони були немов двоє людей, які розмовляють між собою кожне своєю мовою. Але вона кохала його так палко, що коли він даленів від неї, як оце зараз, їй здавалося, ніби ясне сонце зайшло за обрій, полишивши її в холодному вогкому присмерку. їй хотілося схопити його за плечі, пригорнути до себе, нехай би він відчув, що вона з живої плоті-й крові, а не щось вичитане чи вимріяне. Якби ж то вона могла знову відчути, що вони обоє - це щось єдине, як і того далекого дня, коли він, повернувшись з Європи, стояв на сходинках Тари й усміхався до неї.
   -  Голодувати - не дуже приємно,- мовив він.- Я знаю це, бо й сам зазнав голоду, але я не цього боюся. Я боюся життя, в якому немає неквапливої краси того нашого світу, що відійшов у,минуле.
   Скарлет у розпачі подумала, що Мелані, мабуть, зрозуміла б йогог Вона й Ешлі завжди базікають про всілякі такі дурниці - вірші, книжки, мрії, місячні промені, зоряний пил. Йому не страшне те, чого боїться вона, Скарлет: голод, від якого ниє порожній шлунок, шмалкий зимовий вітер, вигнання з Тари. Його мордують якісь інші страхи, не знані їй і не зрозумілі. Хоча, як на правду, то чи ж є в цьому світі щось страшніше за голод, холод і втрату домівки?
   Проте їй здавалося, що як вона уважно вслухається, то зможе зрозуміти його й знайти якусь відповідь.
   -  А-а! - промовила Скарлет з розчаруванням дитини, яка, розгорнувши звабливий ззовні пакуночок, виявила, що всередині порожньо. Тон її голосу викликав у Ешлі сумовитий усміх, яким він наче вибачався перед нею.
   -  Даруй мені, Скарлет, що я тут усякого набалакав. Я не можу тобі цього пояснити, бо ти не знаєш, що таке страх. У тебе серце левиці й зовсім нема уяви, і я тобі заздрю і за одне, і за друге. На відміну від мене, ти не боїшся стати лицем до дійсності, тебе не пориває втікати від неї.
   -  Втікати!
   З усієї його мови вона, здавалося, лише це слово й зрозуміла. Ешлі, як і вона, втомився від боротьби, він хоче втекти. Дихання її прискорилось.
   -  Ой Ешлі! - скрикнула вона.- Ти помиляєшся! Я теж хочу втекти. Я страшенно втомилася від усього цього!
   Він з подивом звів брови, а вона схвильовано поклала розгарячілу руку йому на плече.
   -  Послухай мене,- почала вона хутко, захлинаючись словами.- Я втомилася від усього цього, кажу тобі. Смертельно втомилася. І не хочу далі тягти. Я виборювала і кожен шматок хліба, і кожен цент, я й полола, і сапала, і збирала бавовну, і навіть за плугом ходила, і до того натерпілася, що далі вже незмога. Кажу ж тобі, Ешлі: Південь мертвий! Мертвий! Його запосіли янкі та вільні негри й саквояжники, а нам тут уже немає місця. Втікаймо звідси, Ешлі!
   Він пильно глянув на неї, схиливши голову, щоб краще бачити ЇЇ розпашіле обличчя.
   -  Атож, тікаймо, а всі інші - хай собі як хочуть! Мені набридло горбатіти задля інших. Хтось про них подбає. Завжди знаходиться хтось такий, що дбає про тих, які не можуть самі про себе подбати. Ох Ешлі, тікаймо вдвох,- ти і я! Ми могли б податися до Мексики - мексиканська армія потребує офіцерів, і знайшли б там щастя. Я працювала б задля тебе, Ешлі. Я ради тебе на будь-що згодна. Ти ж і сам знаєш, що не кохаєш Мелані...
   Вражений ЇЇ мовою, він намагався щось сказати, але вона заглушила його потоком власних слів.
   -  Ти сам сказав мені в той день,- ти ж не забув, коли це було! - що кохаєш мене дужче, ніж її! І я знаю, що відтоді ти не змінився! Я певна, що не змінився! Ось же й зараз ти сказав, що вона - тільки мрія... Ох Ешлі, тікаймо вдвох! Я зроблю тебе щасливим. І крім того,- докинула вона не без зловтіхи,- Мелані ж не може... доктор Фонтейн сказав, що вона вже ніколи не матиме дітей, а я могла б народити тобі...
   Він до болю стис її плечі, і вона, похлинувшись на слові, замовкла.
   -  Ми повинні забути той день у Дванадцяти Дубах.
   -  Гадаєш, я коли-небудь зможу забути? А ти сам забув? Чи ти можеш, не кривлячи душею, сказати, що мене не кохаєш?
   Він глибоко вдихнув повітря й різко відповів:
   -  Ні. Я тебе не кохаю.
   -  Це брехня.
   -  Навіть якщо й так,- мовив Ешлі безживно рівним голосом,- це не тема для розмови.
   -  Ти маєш на увазі...
   -  Невже тобі здається, що я міг би покинути Мелані з дитиною, навіть якби зненавидів їх обох? Що я міг би розбити серце Мелані? Покинути їх обох на ласку друзів? Ти що, збожеволіла, Скарлет? Чи у тебе не лишилося й дрібки порядності? Ти ж так само не могла б покинути свого батька й сестер. Ти мусиш ними опікуватися, як і я мушу опікуватися Мелані й Бо, і, втомлена ти чи ні, дбати про них - твій обов'язок, і нікуди тобі від цього не дітись.
   -  Я могла б їх покинути... Я втомилась від них... Вони всі мені обридли...
   Ешлі схилився до неї, і якусь мить вона з завмиранням серця чекала, що ось зараз він схопить її в обійми. Однак він тільки поплескав її по плечах і став утішати словами, як дитину.
   -  Я знаю, що ти втомлена і все тобі обридло. Через це ти так і говориш. Ти несеш ношу за трьох чоловіків. Але я тобі допомагатиму... не вічно ж я буду такий нездара...
   -  Ти мені можеш допомогти тільки одним,- машинально мовила вона,- якщо забереш мене звідси, щоб ми десь в іншому місці почали все спочатку, може, там нам більше пощастить. Адже тут нас ніщо не тримає.
   -  Так, ніщо...- тихо повторив він.- Окрім честі.
   Вона дивилась на нього розгублено й тужливо і наче
вперше в житті побачила, які розкішно золоті, кольору стиглої пшениці, півкружжя його вій, як гордо сидить ця голова на оголеній шиї, скільки шляхетності й гідності в його стрункій постаті, навіть у цих жалюгідних лахманах. Погляди їхні зустрілися, у неї в очах застигло неприховане благання, його ж очі були далекі, як гірські озера під захмареним небом.
   І в цих очах вона прочитала осуд своїх відчайдушних марень і шалених жадань.
   Розчарування і втома опосіли Скарлет, і вона затулила обличчя долонями й заплакала. Ешлі ще ніколи не бачив її сліз. Він і не уявляв, що такі міцні натури, як у неї, можуть піддатися плачу, і хвиля ніжності та каяття затопила його. Він рвучко підступив до Скарлет і за мить уже тримав її п обіймах і заспокійливо голубив, притискаючи чорну голівку до своїх грудей і шепочучи:
      Мила моя! Мужня моя, не плач! Ти не повинна П'ІЛКІП м!
   Нін иідчуи, яка зміна заходить у ній від його доторку, и кий шал струменить на нього з тендітного її тіла, яким п'янким вогнем загорілися ці втуплені в нього зелені ОЧІ. І раптом холодна похмура зима де й ділася. Для Ешлі знов розквітла весна, напівзабута цілюща весна з зеленим шерехом трав, безтурботна дозвільна пора, коли його поривали юнацькі бажання. Подальші гіркі роки, що випали йому на долю, відступили, і він побачив, як пломеніють звернені до нього тремтливі уста, нахилився й поцілував їх.
   Голова її повнилася незвичним гулом - як ото гуде мушля, прикладена до вуха,- і крізь цей гул вона мовби здаля чула, як лунко гупає її серце. Тіла їхні наче злилися, і на якусь безмежну хвильку вони завмерли так, затоплені одне в одному, поки він спрагло й невтоленно припадав до її уст.
   Коли він раптом послабив обійми, вона відчула, що може впасти, і вхопилася рукою за огорожу. Погляд її на нього променився любов'ю й тріумфом.
   -  А ти ж кохаєш мене! Кохаєш! Скажи ж це, скажи!
   Руки його ще лежали у неї на плечах, їй передавалось
їхнє тремтіння, і від цього було незмірно солодко. Вона ревно хильнулась до Ешлі, але він стримав її на відстані, дивлячись на неї очима, в яких уже не було ніякої відсторо- неності, а тільки бачилась боротьба й розпука.
   -  Мовчи! - скрикнув він.- Мовчи! Бо як ні, то я візьму тебе ось тут, зараз!
   Вона всміхнулась у відповідь палко й радісно - їй було все одно, де й коли, головне, що він цілував її, і пам'ять про це лишиться з нею.
   Раптом він шарпонув її - з такою силою, аж чорне волосся розсипалось у неї на плечах, з такою запеклістю, наче лють охопила його і на неї, і на самого себе.
   -  Ми не зробимо цього! - вигукнув він.- Чуєш: ми цього не зробимо!
   Здавалося, як він ще раз шарпне, у неї голова злетить з плечей. Вона нічого не бачила через волосся, що спадало їй на обличчя, і була ошелешена його емоційним спалахом. Вирвавшись із цього стиску, вона звела очі на Ешлі. Піт виступив на його чолі, руки зціпилися в кулаки, неначе від болю. Він дивився просто на неї пронизливим поглядом сірих очей.
   -  Це все я винен - саме я, але таке більш ніколи не повториться, бо я заберу Мелані й дитину і виїду звідси.
   -  Виїдеш? - переполошилась вона.- Ой ні!
   -  А таки виїду! Невже ти гадаєш, я залишуся тут після цього? Щоб це знову повторилося?..
   -  Але ж, Ешлі, ти не можеш виїхати. І навіщо тобі це робити? Ти ж кохаєш мене...
   -  Ти хочеш почути це від мене? Гаразд, я скажу. Я кохаю тебе.
   Він рвучко схилився над нею, і така мука була в його погляді, аж вона відсахнулась до огорожі.
   -  Я кохаю тебе, твою відвагу, і твою впертість, і твій шал,, і твою цілковиту безоглядність. Чи міцно я тебе кохаю? Так міцно, що хвилину тому ледь не порушив приписів гостинності в цьому домі, де мені й моїм близьким дали притулок, ледь не забув, що маю дружину, найкращу у світі... Я ладен був узяти тебе тут на місці, серед багнюки, як...
   Скарлет борсалась у хаосі суперечливих думок, а серце її хололо від болю, немов у тіло вп'ялася холодна крижинка. Затинаючись, вона промовила:
   -  Якщо ти й справді так хотів мене... і не взяв... то ти не кохаєш...
   -  Я так ніколи й не зумію тобі пояснити.
   Вони стояли мовчки й тільки дивились одне на одного. І раптом Скарлет здригнулась і, немов повертаючись із далекої подорожі, побачила, що довкола зима і голі поля, наїжачені стернею, і їй зробилося дуже зимно. І ще вона побачила, що обличчя Ешлі, так добре знайоме, знов стало, як колись, відсторонене, і на ньому з'явився такий вираз, наче Ешлі теж і холодно, і боляче, і прикро.
   їй треба було б обернутись і відійти, сховатися в домі, але така втома пройняла її, що вона не знайшла в собі сили зрушити з місця.
   -  Нічого не лишилося,- озвалась вона врешті.- Нічого у мене не лишилося. Нема що любити. Нема за що боротися. І тебе втрачаю, і Тару втрачу.
   Ешлі цілу хвилину дивився на неї, а потім, нахилившись, набрав у жменю червоної глини.
   -  Ні, дещо лишилося,- сказав він, і якась подоба давньої усмішки ожила на його обличчі, іронічної і до нього самого, і до неї.- Лишилося таке, що ти любиш дужче, ніж мене, хоч, може, цього й не усвідомлюєш. У тебе таки лишається Тара.
   Він узяв її безвільну руку, вклав у долоню ту пригорщу вогкої землі і затис їй пальці. У нього руки вже не пашіли вогнем, і у неї теж. Вона подивилась на червону грудку в долоні, але нічого особливого не відчула. Потім перевела погляд на Ешлі й підсвідомо збагнула, який він цілісний душею: ані її пристрасть, ані чиясь інша не владні над ним.
   Він не покине Мелані навіть під загрозою смерті. І хоч душею повік жадатиме її, Скарлет, ніколи не дозволить собі вчинити перелюб, а навпаки, триматиметься від неї якнайдалі. їй довіку не пробити його панциру. Вірність своєму слову, вдячність за наданий притулок, власна честь для нього важливіші, ніж вона, Скарлет.
   Глина холодила їй долоню, і погляд знов упав на грудку в руці.
   -  Атож,- мовила вона.- Це у мене ще лишається.
   Спершу слова ці нічого такого не означали, грудка глини була тільки червоною грудкою, та й годі. А потім сама собою зринула думка про розлегле море червоної землі навколо Тари, і про ге, яке дороге їй усе це, і як тяжко вона боролася, щоб його зберегти,- і яка тяжка дальша боротьба чекає на неї, якщо вона хоче не втратити Тару. Скарлет знову глянула на Ешлі й здивувалася, чому так охололи її почуття. Думати вона могла, а от не відчувала нічого ні до Ешлі, ні до Тари - наче всі її емоції розвіялися.
   -  Тобі зовсім нема потреби виїжджати,- виразно промовила вона.- Я не допущу, аби ви голодали тільки тому, що я кинулась тобі на шию. Вдруге такого ніколи не трапиться.
   Вона повернулась і рушила навпростець через нерівне поле назад до будинку, на ходу скручуючи волосся у вузол на потилиці. Ешлі дивився їй услід і бачив, як випростала вона свої худі плечі. І цей порух видався йому промовистішим за всі її слова.
РОЗДІЛ XXXII
   Підіймаючись сходинками переднього ганку, Скарлет усе ще тримала в руці грудку червоної глини. Чорний хід вона обережно обминула стороною, бо там Мамка неодмінно щось би запідозрила з її вигляду. Скарлет не хотіла бачити ані Мамки, ані будь-кого. Бачитись або розмовляти з ким-небудь їй було просто не по силі. Вона не відчувала в цю хвилину ні сорому, ні розчарування, ні гіркоти, а тільки слабкість у колінах та незмірну порожнечу в серці. Міцно затиснута грудка цідилася у неї крізь пальці на підлогу, а з уст раз по раз зривалося, як у папуги:
   -  Це у мене ще лишається. Атож, це ще лишається.
   Більше нічого у неї вже не було, тільки оця червона
земля, яку вона хвилину тому ладна була викинути, мов подерту хустинку. Тепер Скарлет знов відчула, наскільки ця земля дорога їй, і лише тупувато подивувалась, який це шал її опосів, що вона могла бодай на часинку забути про землю. Якби Ешлі піддався на її вмовляння, вона б утекла з ним звідси без оглядки, покинувши й рідню, і друзів, однак тепер, попри всю свою внутрішню спустошеність, вона усвідомила, якою мукою було б для неї полишити ці любі її серцеві червоні пагорби, довгі вузькі водориї і високі чорні сосни. В думках вона тужила б за ними до самого скону, і навіть Ешлі не зміг" би заповнити в її душі порожнечі, викликаної втратою Тари. Як усе-таки мудро повівся Ешлі, і як добре він її знає! Вклав їй у долоню грудку вогкої землі, і вже вона спам'яталася.
   Ввійшовши в хол і причиняючи за собою двері, вона почула тупіт кінських копит і обернулась глянути на під'їзну алею. Коли-коли, але зараз їй було не до гостей. Мерщій треба нагору, до своєї кімнати, а там вона скаже, що у неї болить голова.
   Та побачивши, що під'їжджає екіпаж, Скарлет здивовано зупинилася. Коляска була новенька, лискуча від лаку, і упряж теж новенька, з натертими до блиску мідяними оздобами. Хтось чужий, певно. З її знайомих ніхто не мав грошей на такі розкішні виїзди.
   Скарлет стояла на порозі й дивилася, холодний вітер обвівав спідниці на її мокрих литках. Коли коляска зупинилася перед будинком* з неї вискочив Джонас Вілкерсон. Побачивши колишнього їхнього управителя, який роз'їжджає в такому розкішному екіпажі, сам одягнений у добірний сурдут, Скарлет була до того вражена, що очам своїм не повірила. Вілл розповідав їй, як розжився Джонас, відколи у нього ця нова робота в Бюро звільненців. Загрібає грошву, казав Вілл, ошукуючи то чорнюків, то уряд, а то й тих, і тих, або конфіскуючи в людей бавовну під приводом, ніби та бавовна належала Конфедерації. В усякому разі, він ніяк не міг нажити таких грошей чесним шляхом, коли всюди величезна скрута.
   І ось він тепер перед нею - сходить з елегантної коляски й допомагає зійти якійсь просто з голочки вирядженій жінці. Скарлет відразу помітила, що сукня на ній яскрава до вульгарності, хоч усе-таки й далі пожадливо вбирала очима всі деталі її туалету. Сама ж вона вже хтозна від якого часу не бачила модних нових суконь! Отже, криноліни цього року вужчі, подумала вона, змірявши очима червону кратчасту спідницю. Потім погляд її зупинився на чорному оксамитовому жакетику - он який він короткий! А капелюшок же кумедний! Капори, мабуть, уже вийшли з моди, бо цей капелюшок з червоного оксамиту на маківці в незнайомки був такий чудернацько плаский - ну чисто як той млинець. А стрічки зав'язані не під шиєю спереду, а ззаду під густою кучмою, яка спадала на потилицю і - Скарлет з першого погляду це завважила - явно відрізнялася від решти її волосся і кольором, і хвилястістю.
   Коли жінка ступила на землю й обернулася до будинку, Скарлет побачила щось знайоме в цьому щедро притрушеному пудрою кролячому обличчі.
   -■ Та це ж Еммі Слеттері! - вражено скрикнула вона вголос.
   -  Атож, мем, це я,- озвалась Еммі і, високо закинувши голову й усміхнувшись на весь рот, рушила до східців.
   Еммі Слеттері! Зашморгана нечупара, що її байстря охрестила Еллен, та сама Еммі, що заразила Еллен тифом і призвела до могили! Ця вульгарна підтіпанка з білої шантрапи, вона ступає на сходинки Тари з таким зухвалим і нахабним виглядом, наче тут і вродилася. Згадка про Еллен викликала у Скарлет таку зливу почуттів, що вже не стало порожнечі в її душі, і така запекла лють заколотила нею, немов у нападі гарячки.
   -  Геть звідси, пройдо нещасна! - закричала вона.- Геть з цієї землі! Забирайся геть!
   Щелепа у Еммі нараз одвисла, і вона розгублено зиркнула на Джонаса, що, насупивши брови, ступнув ще крок уперед, силкуючись, хоч і як його брав гнів, триматися з гідністю.
   -  Ви не маєте права так розмовляти з моєю дружиною,- сказав він.
   -  З твоєю дружиною? - відказала Скарлет, пирхаючи зневажливим сміхом.- Давненько ж вона тобі дружина! А хто хрестив інших ваших байстрят після того, як ви вбили мою матір?
   В Еммі вихопилось тільки: "Ох!", і вона поспіхом.збігла східцями вниз, але напівдорозі до коляски її зупинив Джонас, міцно вхопивши за руку.
   -  Ми приїхали сюди з візитом... з дружнім візитом,- огризнувся він.- І мали намір обговорити одну невеличку справу з давніми приятелями.
   -  Приятелями? - голос Скарлет звучав ущипливо, як ніколи.- Коли це ми приятелювали з такими, як ви? Слеттері жили нашою милостинею і віддячили тим, що звели мою матір у могилу. А ти... ти... мій батько прогнав тебе за те, що ти нагуляв з Еммі дитину, і ти це знаєш. Приятелі! Вимітайтеся звідси, а то зараз гукну містера Бентіна й містера Вілкса!
   Слова Скарлет шмагали Еммі немов батогом, і вона, вирвавшись від чоловіка, кинулась до коляски і за мить була вже всередині, тільки зблиснули її лаковані чобітки з яскраво-червоною облямівкою та червоними китичками.
   Тепер і Джонас увесь аж тіпався в люті, як і Скарлет, і його жовтаве лице побагровіло, наче воло в індика.
   -  Все горді та пишні, ге? Та я ж усе чисто про вас знаю. Знаю, що ви ходите трохи не босі. Знаю, що ваш батько рішився глузду...
  -  Геть звідси!
  -  Х-хе, вам уже недовго так співати. Ви ж у сліпому куті, я знаю. Ви навіть на податок не маєте грошей. Я приїхав сюди з пропозицією придбати цей ваш маєток - пропозиція дуже для вас доречна. Еммі заманулося оселитись тут. Але тепер я й цента вам не дам за маєток, присяйбі! Чванитесь своїм родом, ви, заволоки з ірландських боліт,- але скоро побачите, чиє нині зверху, коли доведеться спродуватись через несплату податку. А скуплю все це я - усі ваші статки й манатки, з меблями й з усім, і заживу собі тут.
  Отже, це Джонас Вілкерсон заповзявся загребти Тару - Джонас і Еммі гадають, що, відібравши маєток у тих, від кого їм випала зневага, вони в такий кручений спосіб за цю зневагу розквитаються. Ненависть затопила всю Скарлет, як у той день, коли вона націлила пістолета на бородате обличчя янкі й пальнула. Якби ж у неї зараз була в руках зброя!
  -  Я зрівняю цей будинок з землею, розтягну його по камінчику, спалю, а кожен клаптик землі засиплю сіллю перше, ніж ви ступите сюди на поріг! - крикнула вона.- Геть звідси! Забирайтеся!
  Джонас опік її поглядом,- видно, хотів ще щось сказати, але обернувся й рушив до коляски. Вмостившись поруч з дружиною, яка все ще схлипувала в нестямі, він завернув коня. Вони вже від'їхали, аж це Скарлет нестерпно закортіло плюнути їм услід. І вона плюнула. Вона розуміла, що чинить невиховано, як дитина, але від цього їй полегшало. Вона тільки шкодувала, що не зробила це раніше, щоб у них на очах.
  Клятий негролиз, посмів заявитися до неї у дім і шпигати їй в очі бідністю! Псяюра, він зовсім не збирався купувати Тару. Це для нього тільки привід приїхати сюди й похизуватись перед нею, як він з Еммі розжився. Брудні пристібаї, вошиві білі голодранці, вони ще сміють вихвалятись, що житимуть у Тарі!
  І раптом жах охопив Скарлет і пригасив її шал. Хай їм чорт! Але ж вони приїдуть сюди й оселяться! Вона проти них безсила - вони таки загребуть Тару, бо за несплаче- ний податок підуть з аукціону і дзеркала, і столи, і ліжка, меблі з червоного й рожевого дерева, що дістались Еллен ще в посаг, усе те, що таке дороге Скарлет, хоч його й попсували наїзники-янкі. І Роб*Ійярове срібло теж пропаде. "Ні, не буде цього! - з новим спалахом люті подумала Скарлет.- Не буде, хай навіть мені доведеться пустити все своє добро з димом! Еммі Слеттері ніколи не стане ногою на підлогу, де ступала мама!"
   Вона причинила двері й сперлася на них, уся пройнята страхом. Ще дужчим страхом, ніж того дня, коли в їхній дім прийшли Шерманові солдати. Того дня щонайбільше вона могла боятися, щоб не спалили Тару в неї "на очах. Але тепер було гірше: ці мерзенні людці можуть оселитись в її домі й ще хвалитимуться таким же мерзенним своїм приятелям, як вони викурили звідси гордовитих ОТар. Та ще й негрів, чого доброго, приводитимуть сюди обідати й ночувати. Вілл казав їй, що Джонас скрізь похваляється, як він трактує негрів за рівних собі - їсть з ними, буває в них дома, возить їх у колясці, розгулює з ними попідруч.
   На саму думку, що Тара може зазнати цієї наруги, серце у Скарлет так сильно заколотилось, аж їй забило дух. Вона силкувалася зібратися з думками, знайти якусь раду, але тільки-но починала зосереджуватись, як щоразу новий порив люті й страху збивав її з плигу. Але ж мусить бути якась рада, мусить знайтися хтось, у кого можна було б позичити гроші! Немислимо, щоб в усіх до одного гроші як вітром звіяло. У когось таки є гроші. І раптом їй пригадалися слова, які з усмішкою промовив Ешлі: "Тільки в одної людини є гроші... це Рет Батлер".
   Рет Батлер! Скарлет хутко ввійшла до вітальні й причинила за собою двері. Її огорнув напівморок, бо штори там були опущені, та й надворі стояли зимові сутінки. Нікому не спаде на думку шукати її у вітальні, тож вона матиме змогу спокійно все обміркувати. Це ж так просто було згадати про Батлера, що дивно, як вона зразу про нього не подумала.
   "Я дістану грошей у Батлера. Продам йому свої діамантові сережки. Або на час віддам їх у заставу".
   На часину вона відчула таку полегкість, що аж голова пішла обертом. Вона сплатить податок, а Джонас Вілкер- сон з'їсть облизня. Проте слідом зд цими втішливими думками спливла на пам'ять безжальна дійсність.
   "Але ж податок треба платити не тільки цього року. А й наступного, й так далі до кінця віку. Якщо я цим разом сплачу, мені на другий рік ще підвищать податок, а далі ще, поки не викурять. Якщо я зберу добрий урожай бавовни, мене так оподаткують, що нічого не залишиться, або просто конфіскують усе, скажуть - ця бавовна належить Конфедерації. Янкі й ті поганці, що злигалися з ними, можуть зробити зі мною все, що схочуть. Усе життя я тремтітиму зі страху, що так чи інак, а вони мене обдеруть до цурки. Усе життя я потерпатиму за кожний гріш, надриватимусь, як каторжна, а наслідок буде один: моя праця йтиме намарно, вони загрібатимуть усю мою бавовну... Позичити триста доларів на податок - це тільки тимчасовий порятунок. Мені треба якось вирятуватись із цісї пастки, назавжди вирятуватись... щоб я не прокидалася серед ночі з думкою, що станеться зі мною завтра, і через місяць, і через рік".
  Мозок її працював розмірено, як годинник. Логічно міркуючи, відкинувши всякі емоції, вона прийшла до певної думки. В уяві Скарлет постав Рет, його сліпучо білі зуби на смуглявому обличчі, втуплені в неї чорні очі, в яких була й насмішка, і пестливість. Вона пригадала задушливий вечір н Атланті наприкінці облоги - Рет сидів у будинку тітоньки Туп на веранді, майже невидний у літній пітьмі, і його гаряча рука лежала в неї на плечах, коли він казав: "Жодної жінки я так не жадав, як вас, і'на жодну я так довго не чекав, як на вас".
  "Вийду за нього заміж,- розважила вона.- Тоді вже назавжди збудуся клопотів з грішми".
  О, благословенна думка, солодша від надії на райські кущі,- ніколи більше не турбуватися про гроші, знати, що Тарі відтепер ніщо не загрожує, що рідня її має що їсти і в чому ходити, що їй ніколи вже не доведеться битися головою об мур!
  Вона відчула себе старою-старезною. Події цього дня вичерпали всі її почуття: спершу разюча новина про податок, тоді сцена з Ешлі й нарешті спалах ненависті до Джонаса Вілкерсона. Тож ні на які емоції вона вже не була спроможна. Якби не притупилася так цілковито її здатність відчувати, щось у ній вчинило б опір тому планові, що вона намислила, бо ж Рет був їй ненависний дужче, ніж будь- хто на світі. Але всі відчування її завмерли. Вона могла тільки думати, і то лише в цілком практичному напрямку.
  "Тієї ночі, коли він покинув нас серед дороги, я наговорила йому всіляких образ, але я змушу його забути про це,- зневажливо думала вона, впевнена у владі своїх чарів над чоловіками.- Корона мені не спаде, як я прикинуся простачкою. Нехай він подумає, ніби я завжди його кохала, а тієї ночі просто розгубилась і злякалася. Ці чоловіки такі 
  зарозумілі - вони в будь-що повірять, коли їм підлестити... Тільки треба, щоб він ні в якому разі не здогадався про нашу скруту; поки я його не загнуздаю. Він нізащо не повинен цього знати! Бо якби він запідозрив, які злидні нас обсіли, то збагнув би, що мені потрібні його гроші, а не він сам. Хоча, власне, йому й нема як це дізнатись, адже навіть тітонька Туп не знає усієї правди. А коли я одружуся з ним, він уже муситиме допомогти моїм кревним. Не допустить же він, щоб рідня його дружини голодувала".
   Його дружини. Місіс Рет Батлер. Глибоко в ній збурилась відраза під шаром холодних думок, але за хвильку й уляглася. Вона згадала власну розгубленість і бредливість в її короткий медовий місяць із Чарлзом, його шамотливї руки в неї на тілі, його незграбність, незрозуміле його збудження і як наслідок усього того - Вейд Гемптон.
   "Не думатиму про це зараз. Буду сушити цим голову після одруження..."
   Після одруження. Знов озвалася пам'ять. По спині пробіг холодок. Згадався знов той вечір на тітоньчиній веранді, її запитання до Рета, чи його слова слід розуміти так, що це він пропонує їй руку, згадалось, як гидко він засміявся й відказав: "Я не з тих, які схильні до одруження".
   А що, як він і досі не з тих, які схильні до одруження? Що, як попри всі її чари й викрути він не схоче з нею одружитись? Що, як - боронь Боже! - він зовсім забув про неї і вже іншою захопився?
   "Жодної жінки я так не жадав, як вас..."
   Скарлет з такою силою стисла кулака, аж нігті вп'ялись у долоні. "Коли він мене забув, я примушу його згадати. Я зроблю так, щоб він знову мене зажадав".
   А коли він усе-таки буде проти одруження, але жадатиме її - що ж, можна й у такий спосіб роздобутись на гроші. Зрештою, він уже пропонував їй стати його коханкою.
   У сірому присмерку вітальні вона рішуче ринула в бій з трьома путами, що найвладніше обсновували її душу: згадками про Еллен, заповідями віри й почуттям до Ешлі. Вона розуміла, що сам перебіг цих думок мусив би видатись відразливим матері навіть там, де вона тепер, безперечно, перебуває - на райських високостях. Розуміла й те, що перелюб - смертельний гріх. Як і те, що, вчинивши його, вона б стала подвійною відступницею, бо зрадила б своє тіло і кохання до Ешлі.
   Але всі ці міркування меркли під натиском безжально холодного розрахунку й безвиході ситуації. Еллен була мертва, а смерть, можливо, дає змогу інакше подивитись на життя. Релігія забороняє перелюб під страхом пекельних мук, та коли церква гадає, що вона не піде на що завгодно, аби врятувати Тару й своїх близьких від голоду... ну, то вже справа церкви. А її це зовсім не тривожить. Принаймні зараз. Що ж до Ешлі... Ешлі ж не схотів її. Хоча ні - хотів! Спогад про його гарячі уста незаперечно свідчив, що це так. Але він ніколи не втече з нею. Дивно, що втеча з Ешлі зовсім не здавалась їй гріхом, а от коли вона щось таке вчинить з Ретом...
  У похмурих сутінках цього вечора Скарлет наблизилась до кінця довгої дороги, яка почалася тієї ночі, коли впала Атланта. Вона ступила на цю дорогу розпещеним, егоїстичним дівчам, юним, сповненим почуттів і трохи приголомшеним перед лицем життя. Тепер, наприкінці цієї дороги, від того дівчати нічого не лишилося. Недосит і тяжка праця, страх і постійна напруженість, жахіття війни й жахіття Реконструкції позбавили її внутрішньої теплоти, юності й ніжності. Осердя її душі обросло твердою шкаралущею, що день у день, шар за шаром грубшала протягом цих нескінченних місяців.
  Але до сьогодні ще дві надії підтримували духовну силу Скарлет. Вона мала надію, що як скінчиться війна, життя поступово ввійде у свою звичну колію. Мала надію, що з поверненням Ешлі життя її набере якогось нового сенсу. А тепер обидві ці надії пішли за вітром. Поява Джонаса Вілкерсона перед будинком Тари змусила її усвідомити, що для неї, як і для всього Півдня, війна ніколи не скінчиться. Найзапекліші бої, найжорстокіші порахунки тільки-но починаються. А Ешлі навік ув'язнили слова, дужчі за будь- яку в'язницю.
  Її сподівання на мир розвіялись, як розвіялись і сподівання на Ешлі, і все це в один день,- здавалося, остання шпарина в тій шкаралущі замкнулася й затвердла. Скарлет спіткало те, проти чого її перестерігала бабця Фонтейн: иона стала жінкою, яка пізнала в житті найстрашніше і якій уже нічого боятись у житті. Ані самого життя, ані матері, ані втрати кохання, ані громадського осуду. Тільки голод чи кошмарне видиво голоду може викликати в ній страх.
  Тепер, коли вона відгородилася від усього, що пов'язувало її з тими давніми днями, з тією давньою Скарлет, дивовижна якась легкість і свобода прийшли до неї. Вона 
  зважилася на щось певне і, хвалити Бога, анітрохи не боїться. Втрачати їй нічого, все вже обмірковано.
   Якщо вдасться звабити Рета на шлюб, усе буде чудово. Але якщо ні... ну що ж, вона й тоді роздобудеться на гроші. На коротку хвильку вона задумалася, просто собі так поцікавившись, якою має бути коханка. Чи вимагатиме Рет, щоб вона перебралася до Атланти, де, кажуть, живе та його Краля Вотлінг? Якщо їй доведеться залишитись в Атланті, він муситиме добре за це заплатити - саме стільки, щоб Тара не потерпіла від її відсутності. Скарлет була цілковитим неуком, коли йшлося про інтимний аспект чоловічого життя, тому й не уявляла, в чому саме полягатимуть її обов'язки. А що, коли у неї з'явиться дитина? Це було б просто жахливо!
   "Не думатиму про це зараз. Подумаю опісля",- і вона відсторонила небажані думки углиб свідомості, щоб не підважувати своєї рішучості. Домашнім вона скаже ввечері, що їде до Атланти позичити грошей або ж заставити маєток, якщо інакше не можна буде. Більш нічого їм знати не треба до того прикрого дня, коли все й так вийде на люди.
   Перекинувшись думками на конкретні дії, вона піднесла голову й випросталась. Вона розуміла, що так легко їй не домогтися задуманого. Раніше це Рет запобігав у неї прихильності, тоді як вирішувала вона. Тепер же вона виступатиме в ролі прохачки, а прохачка не може накидати умов.
   "Але я не приїду до нього прохачкою. Я з'явлюся королевою, що милостиво вділяє ласки. Правди він ніколи не дізнається".
   Скарлет підійшла до високого трюмо і, закинувши голову, подивилась на себе. У потрісканій золоченій рамі перед нею стояла незнайомка. Враження було таке, наче вона вперше за цілий рік бачить свій образ у дзеркалі. Насправді вона заглядала в дзеркало щоранку - переконатись, чи чисто вмилася, чи добре зачесала волосся,- але що її обсідали всякі клопоти, то не дуже було коли приглядатися до самої себе. А тепер перед нею була якась незнайомка! Бо ж не може бути, що ця жінка з запалими щоками і є Скарлет ОТара! У Скарлет О'Гари привабне, кокетливе, життєрадісне личко. А на цьому обличчі ніякої приваби й ні сліду завжди властивих їй чарів. Це обличчя бліде й напружене, чорні брови над ледь розкосими зеленими очима гострими лініями розбігаються вгору на тлі білої
шкіри, мов крила переляканого птаха. І щось тверде й запекле в ньому.
   "Та мені ж нічим привабити Рета! - подумала вона, і знов її охопив розпач.- Я ж така, як скіпка... просто страх!"
   Вона поплескала себе по щоках, шарпливо намацала ключиці, відчуваючи, як вони випинаються під блузкою. І ^груди у неї тепер такі маленькі - зовсім як у Мелані. Доведеться підкладати в ліфчик подушечки, щоб груди здавалися більшими, хоч вона завжди зневажала дівчат, які вдаються до таких щтучок. Подушечки! Це привело їй на пам'ять інше: її одежу. Вона опустила погляд на своє плаття, розправила латані складки внизу. Ретові подобаються жінки, добре й модно вдягнені. Скарлет зажурено згадала зелену сукню з оборками, в якій уперше з'явилася на людях після жалоби,- на ній був ще зелений капелюшок з пір'ям, подарунок Рета,- згадала, якими компліментами він тоді обсйпЬв її. Згадала й червону кратчасту сукню Еммі Слеттері, її оздоблені червоним чобітки з китичками й плаский капелюшок, і від заздрощів пройнялася ще дужчою ненавистю до цієї пройди. Хай воно й претензійне, але ж усе новеньке й модне, таке, що очей не відведеш. А їй же самій так хотілося привертати загальну увагу! Надто ж увагу Рета Батлера! Бо як він побачить її у старій сукні, відразу здогадається, що справи у Тарі кепські. А він нізащо не повинен про це здогадатись.
   І як вона могла бути такою дурепою - сподіватися, що, з'явившись в Атланті, враз його й завоює, коли в неї така худюща шия, голодні котячі очі й лахміття на плечах! Якщо вона, навіть бувши у всеозброєнні своєї вроди, маючи на собі найгарніше вбрання, не спіймала його в шлюбні сильця, то хіба можна на це сподіватись тепер, коли вона така змарніла й одягнена в дрантя? Адже якщо вірити листам тітоньки Туп, у нього грошей більше, ніж у будь-кого в' Атланті, і він може вибрати собі хоч яку красуню, доброчесну чи й ні. "Але нехай,- понуро подумала вона,- зате в мене є щось таке, чого більшість красунь взагалі не має: завзяття боротися до кінця. А коли б мені ще ладно вбратись..."
   Проте в Тарі не лишилося жодної ладної сукні - всі були лицьовані-перелицьовані й латані-перелатані.
   "І нема на це ради",- подумала вона, безнадійно дивлячись собі під ноги. На підлозі лежав оксамитовий килим Еллен, що був кольору зеленого моху, поки не вицвів, не
33
2 Маргарет Мітчелл, кн. 2
став зачовганий, потертий і подертий - бо стільки ж чоловік спало на ньому! - і вигляд цього килима ще дужче її засмутив: Тара така сама була обшарпана, яіс і вона. Присмерк у приміщенні гнітюче ДІЯВ на Скарлет, і вона, підійшовши до вікна, підняла раму, розчахнула віконниці й впустила до кімнати останні промені призахідного зимового сонця. Потім причинила вікно й прихилилась головою до оксамитових портьєр, втупивши погляд через порожній вигін туди, де чорні кедри стояли над родинним кладовищем.
  Портьєри були такої зеленої барви, як мох, гладенькі й ледь-ледь лоскітливі, і вона з приємністю потерлась об них щокою, мов кицька. А тоді раптом придивилась до них ближче.
  За хвилину вона вже тягла через кімнату важкого столика з мармуровою стільницею, його заіржавілі коліщатка скрипуче опиралися. Підкотивши столика під вікно, вона підібрала полу, вилізла на нього й, звівшись навшпиньки, спробувала дотягтись до масивного карнизу. А що було надто високо, то вона так різко шарпнула портьєру, аж цвяхи повилітали, і портьєра й карниз, усе вкупі, з грюкотом упали додолу,
  Ту ж мить немов чудом яким двері вітальні прочинилися, і показалось широке чорне обличчя Мамки, кожна зморшка якого свідчила про ревну цікавість і найглибшу підозру. Несхвальний погляд її зупинився на Скарлет, яка ще стояла на столику, підібравши сукню вище колін, щоб зручніше зіскочити на підлогу. Збуджений і тріумфуючий вигляд Скарлет одразу занепокоїв Мамку.
  -  Нащо це вам знадобилися по'тьєри міс Еллен? - суворо поспитала вона.
  -  А чого ти підслуховуєш за дверима? - огризнулася Скарлет, моторно скочивши вниз і підбираючи з підлоги важкий запорошений оксамит.
  -  Та чого тут і підслуховувать,- відказала Мамка, лаштуючись до бою.- А от вам так і нічого робить з по'тьєрами міс Еллен, а то, бач, і карниз зірвали, і в пилюці все виваляли. Міс Еллен дуже їх любила, по'тьєри, і я не дозволю так їх нищити.
  Скарлет блиснула на Мамку зеленими очима, в яких уже грали веселі бісики - зовсім як у того свавільного дівчиська з давніх добрих днів, що за ним так зітхала Мамка.
  -  Ану мерщій збігай на горище та принеси мою скриньку з викрійками,- чуєш, Мамко? - гукнула вона, легенько
підштовхуючи негритянку до дверей.- Я збираюся пошити нову сукню.
   Мамка не знала, як бути: її вкрай обурила вимога, щоб нона зі своїм двістіфунтовим тулубом кудись бігла, тим більш на горище, а ще у ній зродилася страшна підозра. Швидко вихопивши портьєру з рук Скарлет, вона притисла її до своїх дебелих обвислих грудей, ч мов священну реліквію.
   - Коли у вас на думці пошити собі сукню з по'тьєр міс Еллен. то ч не попущу такого. Поки я жива, цього не буде!
   На обличчі в молодої господині з'явився вираз, що його Мамка визначила б так: "Уперлась як корова",- але потім він перейшов в усмішку, проти якої Мамці завжди важко було встояти. Однак цим разом стара не піддалася. Вона розуміла, що цією усмішкою міс Скарлет хоче обвести її круг пальця^'тож вирішила нізащо не поступатись.
   -  Не будь така лиха, Мамко. Я їду до Атланти позичити грошей, і для цього мені потрібна нова сукня.
   -  Ніякої нової сукні вам не треба. Тепер дами не ходять у нових сукнях. Вони носять старі й ще пишаються цим. А донька міс Еллен може ходити і в рам'ях, кожен і так її поважає, наче вона в шовках.
   Той самий затятий вираз ізнов почав находити на обличчя Скарлет. "Господи,- подумала Мамка, - це ж треба таке: міс Скарлет робиться дедалі більш схожа на містера Джералда і дедалі менш - на міс Еллен!"
   -  Послухай, Мамко, ти ж знаєш з листа тітоньки Туп, що цієї суботи в міс Фенні Елсінг весілля, і я, звичайно, хочу на ньому бути. Задля цього мені й потрібна нова сукня.
   - Та сукня, що на вас, нічим не гірша від весільної сукні міс Фенні. Міс Туп написала, що вони зовсім зубожіли.
      Але ж мені потрібна нова сукня! Ти не знаєш, Мамко, що нам до зарізу треба грошей. Податок...
   -  Я все знаю про податок, мем, ті'ки...
   -  Знаєш?
   -  Та що ж, мем, Господь дав мені вуха чи ні?.Тим паче що місте' Вілл ніколи не причиняє щільно дверей.
   Чи було хоча б що-небудь, чого Мамка не почула? Скарлет дивувалась, як вона з такою важезною тушею, від якої аж підлога вгинається, може скрастися зовсім нечутно, як індіанець, коли хоче: підслухати?
2*
   -  Ну. як ти все чула, то, либонь, знаєш і те, що Джонас Вілкерсон і ця його Еммі...
35
   -  Атож, ме-м, знаю,- сказала Мамка, зблиснувши очима.
   -  Ну тоді й не впирайся, як мул, Мамко! Хіба тобі не ясно, що я мушу поїхати до Атланти й роздобути гроші на податок? І чималі гроші. Це конче треба! - Вона стукнула кулачком об кулачок.- Боже милий, Мамко, таж вони викинуть нас усіх на дорогу, і куди ми тоді дінемось? І ти будеш торгуватися зі мною за клапоть маминих портьєр, коли ця голодранка Еммі Слеттері, що вбила мою маму, надумала поселитись у нашому домі й спати в маминому ліжку?
   Мамка переступила з ноги на ногу, мов норовистий слон. Вона невиразно відчувала, що її таки хочуть обвести круг пальця.
   -  Ні, мем, я не хочу, щоб якісь там голодранці поселились у удомі міс Еллен або щоб нас вигнали на дорогу, але...- Раптом вона втупила в Скарлет осудливий погляд: - А в кого це ви збираєтесь діставати гроші, що вам потрібна нова сукня?	>
   -  Це вже моя власна справа,- відповіла заскочена зненацька Скарлет.
   Мамка подивилась на^неї пронизливо, як у ті дні, коли Скарлет була малою і марно силкувалася знайти виправдання своїм витівкам. Вона мовби читала її думки, тож Скарлет мимохіть опустила очі, вперше відчувши докори сумління за те, що надумала зробити.
   -  Так оце вам потрібна нова гарна сукня, аби легше було грошей позичити. Щось воно не те. І ви не кажете, де гадаєте діставати їх.
   -. Нічого я не буду казати,- зірвалася врешті Скарлет.- Це моя власна справа. Але ти віддаси мені портьєру й допоможеш пошити сукню чи ні?
   -  Атож, мем, поможу,- покірно відповіла Мамка, капітулювавши так раптово, що Скарлет запідозрила тут щось нечисте.- Я поможу пошити її, а з атласної підбивки, може, викроїмо нижню спідницю, і панталончики оздобимо старим мереживом.
   Вона простягла Скарлет портьєру, і хитруватий усміх пробіг у неї по обличчю.
   -  А міс Меллі теж поїде з вами до 'Ланти, міс Скарлет?
   -  Ні,- відказала та, починаючи здогадуватись, що у Мамки на оці.- Я їду сама.
   -  Це вам так здається,- рішуче заявила Мамка.- Але що(> ІИІ у повій сукні і самі їхали? Ні, з вами я поїду. Атож, мі м, м ні на крок від вас.
   11 її хвильку Скарлет уявила собі, як виглядатиме її поїздка до Атланти й розмова з Ретом у присутності Мамки, що стовбичитиме над нею сторожем, мов здоровенний чорний цербер. Вона знову всміхнулася й поклала руку Мамці на плече.
      Мамко, голубонько, ти така добра, що згоджуєшся поїхати зі мною й допомогти, але як же обходитимуться іу * усі без тебе? Ти ж у нас у Тарі тепер усьому голова.
      Х-ха! - мовила Мамка.- Не замилюйте мені очі, міс Скарлет. Я вас знаю ще з тої пори, коли підклала під вас першу пелюшку. Я сказала, що поїду з вами до 'Ланти, то гаки й поїду. Міс Еллен перевернулася б у могилі, якби ви самп-одпа поїхали, коли там у місті повно янкі, й цих вільних чорнюків, і кого ті'ки там нема.
      Але ж я зупинюся в тітоньки Дріботуп,- опиралася й далі Скарлет.
      Міс Дріботун добра собі леді, і вона гадає, що йсе бачить, але насправді воно й трохи не так,- відповіла Мамка, обернулася з величним виглядом,- мовляв, аудієнцію закінчено,- і вийшла в хол. А через хвильку аж стіни здригнулися від її погуку:
      ІІріссі, дитя моє! Скоч-но на горище і принеси скриньку міс Скарлет з виїфійками, і ще ножиці прихопи, гі'ки не так, щоб цілу ніч їх там шукати.
   ♦ Ну ж і халепа! - похнюплено подумала Скарлет.- Це однаково, що мисливського пса мати собі за сторожа".
♦
   Коли після вечері прибрали в їдальні, Скарлет і Мамка на обідньому столі розклали викрійки, а Сьюлін і Керрін ніколилися жваво випорювати з портьєри атласну підкладку, тоді як Мелані стала протирати оксамит від пороху чиї гою щіткою для волосся. Джералд, Вілл і Ешлі сиділи собі збоку, палили й усміхнено дивились на цю жіночу метушню. Всі вони піддалися приємному збудженню, що струменіло від Скарлет, хоч їм і не ясно було, яка тому причина. Щоібї Скарлет порожевіли, в очах з'явився якийсь шорсткий полиск, вона раз по раз сміялася. Всіх тішив її сміх, бо вже кілька місяців ніхто не чув його від неї. А особливо тішився Джералд. Коли він дивився на рухливу доччину постать, погляд його був не такий затуманений, як звичайно, і щоразу, як вона підходила близько, він схваль- но поплескував її по руці. Дівчата були такі збуджені, наче збиралися на бал, і відпорювали підбивку, кроїли оксамит і накидали на живу нитку так ревно, немов шили самим собі бальні сукні.
   Скарлет їде до Атланти позичити грошей або закласти Тару, якщо доведеться. Ну то й що, як вона й віддасть маєток у заклад? Скарлет запевняла, що можна буде легко викупити Тару з наступного врожаю бавовни, у них ще й залишаться гроші, і тон її був такий рішучий, що ніхто й не подумав піддати сумніву ці слова. А коли її запитали у кого вона збирається позичати гроші, відповіла: "Хто зайве питає, тому язика прищемляє",- і так грайливо, що всі засміялися і почали піддражнювати її, який це у неї завівся приятель-мільйонер.
   - Це чи не капітан Рет Батлер,- добродушно під шкильнула Мелані, чим ще більше всіх розважила, бо ж усім відомо було, як ненавидить його Скарлет, а коли й згадує, то тільки словами: "цей негідник Рет Батлер".
   Однак Скарлет не засміялася, почувши це ім'я, і Ешлі нараз урвав свій сміх, побачивши, як насторожено зиркнула Мамка в бік Скарлет.
   Сьюлін, перейнявшись спільним піднесенням, запропонувала Скарлет свій комірець з ірландського мережива, трохи приношений, але ще гарненький, а Керрін стала наполягати, щоб Скарлет узяла до Атланти її черевички, оскільки ні у кого в Тарі не було кращих. Мелані попросила Мамку не викидати жодного клаптика портьєри - вона облямує ними свій потертий капелюшок,- і викликала спалах сміху, заявивши, що старому півневі доведеться розлучитися зі своїм пишним пір'ям, чорно-зеленим з бронзуватим полиском, якщо він не дремене вчасно на болото.
   Скарлет, дивлячись, як миготять у роботі пальці, з притаєною гіркотою та зневагою вслухалася в сміх навколо себе.
   "Вони ж і гадки не мають, що насправді сталося зі мною, та й з ними, і з усім Півднем. Незважаючи на все, вони й досі думають, ніби нічого такого страшного не може з ними статися, бо ж вони не хто, а О'Гари, Вілкси, Гамільтони. Навіть чорнюки - і ті так гадають. Ну ж і дурні вони всі! Вони повік нічого не зрозуміють! Думатимуть і житимуть собі, як завжди жили, і нічого їх не змінить. Меллі може ходити в дранті, збирати бавовну власноруч, вона навіть допомогла мені вбити людину, але ніщо не спромоглось її змінити. Вона й досі все та сама соромлива й добропорядна місіс Вілкс, справжня дама! Та й Ешлі - бачив смерть, і війну, і був поранений, і сидів у таборі військовополонених, і прийшов додому на попелище і все одно він залишиться тим самим джентльменом, мкий володів Дванадцятьма Дубами. Вілл - це інша спра- ІІІІ. Він розуміє, що таке справжнє життя, але ж він ніколи нічого не мав, то йому й втрачати нічого. А Сьюлін і Керрін - ці гадають, що всі знегоди тимчасові. Вони неспроможні переінакшитись, як того вимагають інакші умови, їм здається, це все ось-ось минеться. Вони гадають, Бог вчинить диво їм на догоду. Але нічого цього не буде. Якщо тут і станеться диво, то хіба завдяки Ретові Батлеру... А вони не зміняться. Може, це їм і не по силі. Лише одна я змінилася - та й то тільки тому, що припекло".
   Кінець кінцем Мамка випровадила чоловіків з їдальні й причинила за ними двері: пора було приміряти. Порк новів Джералда нагору до спальні, а Ешлі й Вілл залишилися в освітленому лампою холі. Якийсь час обоє мовчали, тільки чути було, як Вілл незворушно жує тютюн, мов худобина жуйку. Але вираз його погідного обличчя був аж ніяк не безхмарний.
    - Не подобається мені ця поїздка до Атланти,- озвався він урешті тихим голосом.- Зовсім не подобається.
   Ешлі швидко глянув на нього й тут-таки одвів погляд убік, але відповісти нічого не відповів, тільки подумав нишком, чи нема й у Вілла тієї самої жахливої підозри, що й у нього. Проте це було неможливо. Адже Вілл не знав, що сьогодні сталося в садку і що Скарлет дійшла до розпачу. Вілл не міг помітити, як змінилось обличчя Мамки, коли прозвучало ім'я Рета Батлера, та й, крім того, звідки було Ніллові знати про гроші Рета, про його лиху репутацію? Принаймні Ешлі міг собі думати, що Вілл нічого цього не "нас, хоча, вернувшись до Тари, Ешлі зауважив, що й Вілл, і Мамка знають такі речі, на які ніхто й не натякав, вони наче наперед про все здогадуються. Щось лиховісне витало и повітрі, однак що саме - Ешлі не знав і був безсилий "рятувати від цього Скарлет. За весь вечір вона ні разу не кинула на нього погляду, але її надміру вже бурхливі веселощі лякали його. Підозри були занадто жахливі, щоб иикласти їк у словах. І він не мав права образити її, шпигавши напрямки. Ешлі стиснув кулаки. У нього нема ні яких прав на неї: сьогодні він їх усі втратив назавжди. Він їм" може допомогти їй. І ніхто не може. Але дивлячись на Мамку, як вона з похмурою рішучістю краяла портьєру, він трохи заспокоївся. Мамка така, що подбає про Скарлет, навіть коли та й огинатиметься.
   "А винен в усьому я,- подумав він у розпуці.- Це я підштовхнув її до цього".
   Ешлі пригадав, як вона там у садку випростала плечі, повернулася й пішла в дім, як гордо звела вгору голову. Всім серцем він линув до Скарлет, його проймало захоплення нею і мучила власна безпорадність. Він знав, що в її словнику нема такого слова, як "відвага", знав, що вона б здивовано витріщилась, почувши від нього, ніби відважнішої істоти він у житті не бачив. До неї просто не дійшло б, якби він сказав, як багато в ній справжньої відваги. Він знав, що вона бере життя, яким воно є, затято долає всі можливі перепони, змагається з ними безоглядно, не визнаючи поразки, і не складає зброї навіть тоді, коли поразка неминуча.
   Але за ці чотири роки він бачив і інших людей, що відмовлялися визнати поразку, що весело йшли назустріч найбільшій небезпеці, бо вони були відважні. А проте поразки вони таки зазнавали.	,
   Дивлячись на Вілла у півмороці холу, Ешлі думав, що зроду ще не бачив, щоб хтось виявляв таку відвагу, як Скарлет ЙТара, котра вирушала завойовувати світ, озброївшись сукнею з оксамитової портьєри своєї матері та пір'ям з півнячого хвоста.
РОЗДІЛ XXXIII
   Коли наступного дня Скарлет і Мамка зійшли з потягу в Атланті, віяв пронизливий холодний вітер, а вгорі клубо- чилися темно-сірі пластівці хмар. Станцію ще не відбудували після пожежі, і приїжджі опинилися серед попелу та багнюки, що густим шаром покривали пожарище. Скарлет механічно роззирнулася, чи нема Пітера з тітоньчиною коляскою, адже в роки війни він щоразу зустрічав її, коли вона верталася з Тари. Але тут-таки спохопилася і зневажливо пирхнула на себе, що така забудькувата. Ніякого Пітера й не могло тут бути, вона ж не попереджала тітоньки Туп про свій приїзд, та й крім того - згадався їй один з останніх тітоньчиних листів - стара бідкалася, що здохла їхня конячка, на яку "розжився" Пітер у Мейконі, аби привезти тітоньку після закінчення війни назад до Атланти.
  С'карлет пробігла очима вибоїстий і витолочений майдан мобіля станції, сподіваючись побачити коляску когось із лампіх друзів чи знайомих, хто міг би підвезти їх до іїюиьки Туп, але довкола були самі чужі обличчя, і білі, й чорні. Мабуть, тепер ні в кого з її приятельок не 'мітилося повозів, коли те, що писала Туп, відповідало дійсності. Часи настали такі скрутні, що навіть челядь важко було утримати й прогодувати, не кажучи вже про коней. Більшість подруг тітоньки, як і вона сама, ходила ігмср пішки.
  ( Тоило тут ще два-три фургони, що на них вивантажували якісь речі з вагонів, і ще було кілька забрьоханих бричок, де на передку красувались підозрілого вигляду субЧжти, та ще один закритий екіпаж і одна коляска і якоюсь вирядженою жінкою в компанії офіцера-янкі. ( карлет аж дух забило, коли вона його побачила: одна річ прочитати в листі Туп, що в Атланті стоїть військова залога імимічан і на вулицях повно їхніх солдатів, і/зовсім інша - побачити наяву синю уніформу. На хвильку їй видалося, що війна ще не скінчилася, що ось зараз цей янкі кинеться іл нею, пограбує її і образить.
  Народу біля залізниці було небагато, і Скарлет мимохіть пригадався той ранок 1862 року, коли вона приїхала до Атланти як молода вдова, вся в жалобі й страшенно шудьгована. Який затовплений був тоді цей майдан - Фургони, екіпажі, санітарні карети, гамір навколо, возії кричать і сваряться, приятелі перегукуються. Вона зітхнула і тугою за веселим збудженням тих днів, і зітхнула ще раз, подумавши, що це ж доведеться пішки добиратися до будинку тітоньки Туп. Щоправда, була ще надія перестріти ми Персиковій вулиці котрусь знайому, що підвезла б їх бодай півдороги.
  Поки вона стояла так, оглядаючись, до неї над'їхала та 4 а ми закрита карета, де на передку сидів світлошкірий негр серед нього віку; нахилившись до неї, він запитав:
      К'ляску, леді? Два'цять п'ять центів - доставлю куди почете в 'Ланті.
  Мцмка кинула на нього нищівний погляд:
      Найманий 'кіпаж? - обурилась вона.- Тгї ти не бачиш, хто ми, чорнюче?
  Мамка народилася таки на селі, але ж не все була сільською негритянкою, отож знала, що жодна порядна кіпка не поїде в найманому екіпажі, тим паче закритому, голи її не супроводить хтось із родичів чоловічої статі.
Навіть присутності покоївки-негритянки було недостатньо. Мамка промовисто бликнула на Скарлет, помітивши її тужливий погляд на карету.
   -  Ходім відси, міс Скарлет! Найманий 'кіпаж, та ще й з вільним чорнюком! Нічогеньке товариство!
   -  Ніякий я не вільний чорнюк,- гаряче заперечив негр.-^- Я належу до старої міс Толбот, а це її карета, і я їжджу, аби заробити нам грошей.
   -  Якд це міс Толбот?
   -  Міс Сьюзенна Толбот з Мілледжвілла. Ми перебралися сюди, коли старий господар загинув.
   -  Ви знаєте її, міс Скарлет? ^
   -  Ні,- з жалем відповіла та.- Я мало кого знаю з Мілледжвілла.
   -  Тоді ми йдемо пішака,- рішуче заявила Мамка.- А ти їдь собі, чорнюче.
   Вона підхопила саквояж,сякому лежали нова оксамитова сукня Скарлет, капелюшок і нічна сорочка, взяла під пахву невеликого вузлика з власними пожитками й повела свою підопічну через багнисте прпелище. Скарлет, хоч і воліла б проїхати в екіпажі, не стала опиратись, щоб не псувати стосунків з Мамкою. Відколи вчора Мамка застукала її у вітальні з оксамитовою портьєрою в руках, з очей у неї не сходив насторожений вираз, і це Скарлет не подобалось. Важкувато буде уникнути її пильного нагляду, тим-то Скарлет вирішила не розбурхувати Мамчин бойовий запал, поки нема в цьому доконечної потреби.
   Коли вони йшли вузьким хідником у напрямку до Персикової вулиці, Скарлет посмутніла, дивлячись, яких страшних змін зазнала Атланта - усе тут зробилося зовсім незнайомим. Вони проминули місце, де колись стояв готель "Атланта" - там були мешкали Рет і дядечко Генрі, а тепер від цієї вишуканої споруди лишилася тільки частина почорнілих стін. Склади, що тяглися на добрі чверть милі понад залізницею й містили тонни військового спорядження, ніхто не відбудовував: під хмурним небом видніли самі понурі прямокутні підмурівки. Без шерегу цих будівель обабіч колій і без спаленого депо залізниця виглядала якось голо й сирітськи. Десь серед цих руйновищ - уже й не розрізниш, де саме,- були й рештки складу, що дістався Скарлет у спадок від Чарлза. Торішній податок за ділянку сплатив дядечко Генрі. Колись треба буде поверну ти йому гроші. Це був ще один клопіт, що тяжів над нею.
   І.і поворотом на Персикову вулицю Скарлет глянула н бік П'яти Променів і аж скрикнула, вражену побаченим. Фрі*нк розповідав їй, що Атланту спалено дощенту, але моїм не могла собі уявити такої цілковитої руїни. В її ми м'яті улюблене місто все ще було щільно забудоване рмімаїтими спорудами та чепурними особняками. Але ось Персикова вулиця перед нею простягалася така оголена н позбавлена знайомих прикмет, що Скарлет наче вперше її побачила. Ця багниста вулиця, якою вона проїздила тисячі Р*і іін у роки війни, якою вона, ввібравши голову в плечі, никала, гнана страхом, під час облоги, коли навкруги вибухали снаряди, вулиця, бачена востаннє в поспіху, гарячці й метушні відступу,- тепер здавалася такою чужою, що С карлет аж навертало на сльози.
   За той рік, відколи Щерман покинув спалене місто м повернулися конфедерати, виросло вже немало нових оудінель, однак довкола П'яти Променів лишалося ще її "нию порожніх ділянок з купами задимленої битої цегли і ерод сміття, сухої трави та бур'янів. Місцями збереглися Р"*ш гки знаних їй з пам'яті будівель - цегляні стіни без мчу, на яких відбивалося присмеркове денне світло, віконні порожнини, самотні комини. Де-не-де її око радо вирізом іо почасти вцілілі від вогню та снарядів знайомі крамнині, тепер уже відбудовані: недавня цегляна кладка яскраво •и рмоиіла проти старих почорнілих стін. На фасадах нових "димниць, над вікнами нових контор приємно було читати ипюмі їй імена, але набагато частіше траплялися імена це піайомі - особливо на десятках вивісок лікарів, адвокаті, торгівців бавовною. Давніше вона знала чи не всіх м Атланті, тож цей надмір незнайомих імен діяв на неї шиюче. Зате підбадьорювало, коли вона бачила нові будів- н, що постали над вулицею.	-
   Гаких будівель був не один десяток, а поміж них трапля- ІІІІ м навіть триповерхові! Будівництво розгорталося повсюди дивлячись уздовж Персикової вулиці, щоб трохи при иіичаїти себе до вигляду нової Атланти, Скарлет чула и*іілий перестук молотків та виляск пилок, бачила, як їм"" і уі і, риштовання і як робітники вибираються драбинка- ім нагору зі стосами цегли на плечах. Вона дивилась на > іюблону вулицю, і сльози застували їй зір.
   "Нони спалили тебе,.- думала вона,- і зрівняли з зем- 'м і*V Але не змогли доконати. Це їм виявилося над силу. Ти миту відродишся, станеш така ж сама простора й ошатна, мі*, була!"
   Ідучи вперед Персиковою вулицею в супроводі Мамки, яка перевальцем поспішала за нею, Скарлет побачила, що на хідниках так само людно, як і в розпал війни, що життя кипить і нуртує в цьому відроджуваному місті, яке саме цим і припало їй до серця тоді - як давно це було! - коли вона вперше приїхала до тітоньки Туп. Здавалось, анітрохи не менше, ніж тоді, повозів місило багнюку дороги,- ото тільки що не стало серед них конфедератських санітарних фургонів,- та й коней, і мулів не менше тодішнього було припнуто до конов'язів перед дерев'яними дашками крамниць. Людей було повно на вулиці, проте жодного з цих облич Скарлет не могла пригадати, як і більшості прізвищ на вивісках: то все були новоприїжджі - ординарні виглядом чоловіки, з несмаком виряджені жінки. А ще вулиця чорніла від негрів, які не знали, що робити,- одні підпирали стіни, інші сиділи край хідника, дивлячись на повози з наївною допитливістю дітей, які вперше в житті потрапили до цирку.
   -  Понавипускали на волю чорних селюків,- пробурчала Мамка.- Зроду наче порядної коляски не бачили. Та й нахабні ж такі!
   Вони й справді справляли враження нахабних,- згодна була Скарлет,- бо й на неї витріщалися дуже вже нецеремонно. Але вона відразу й забула про них, бо знову її вразило, що так багато в місті синіх уніформ. Вони траплялися на кожному кроці - піші, верхи на конях, в армійських фургонах,- котрі снували вулицями, котрі стояли, заточуючись, перед шинками.
   "Ніколи я до них не звикну,- подумала Скарлет, стискуючи кулаки.- Ніколи!" І кинула через плече:
   -  Швидше, Мамко,- щоб уже вибратися з юрмища!
   -  Зараз, ось тільки прожену з-під ніг чорнюка,- відказала голосно Мамка, маючи на увазі парубка, що дражливо лінькуватою ходою сунув перед нею: вона замахнулась на нього саквояжем, і він відскочив убік.- Не подобається мені тут у місті, міс Скарлет. Забагато янкі та всяких цих звільненців.
   -  Краще, коли не так людно. Як пройдемо П'ять Променів, тоді буде легше.
   По слизькому камінню вони перебралися через багнюку Декейтерської вулиці й далі рушили Персиковою, де людей поменшало. Невдовзі дісталися каплиці Веслі, біля якої Скарлет зупинилась була перевести подих того дня в 64-му році, коли бігла по доктора Міда; вона глянула на каплицю й засміялася на весь голос, коротко й гірко. Мамка блимнула на неї підозріливим поглядом, але так і не задовольнила своєї допитливості. А Скарлет згадала, який жах її пройняв у той день, і погордливо скривилася до самої себе. Страх годі обснував її всю, роз'їдав зсередини - вона боялась мнкі, боялася близьких пологів Мелані. Тепер їй було дивно, як вона могла піддатися страхам, немов дитина, настрахана незвичним гамором. Справді-бо, яким дитям вона була, гадаючи, ніби янкі, пожежа, поразка Півдня - це найгірше, що може її спіткати! Які це дрібниці проти смерті Еллен і розумового розладу Джералда, проти голоду й холоду, виснажливої праці й повсякчасного кошмару через непевність у завтрашньому дні. Як легко було б їй тепер виявити мужність перед обличчям ворожої армії, але як важко протистояти тій небезпеці, що загрожувала Тарі' Пі, вона вже більш нічого не боятиметься в житті, окрім злиднів.
  Ззаду показалася закрита карета, і Скарлет ступила на край хідника, щоб побачити, чи це не хтось із знайомих, бо до будинку тітоньки Туп лишалося ще кілька кварталів. Карета вже порівнялася з ними, Скарлет і Мамка нахилилися наперед, Скарлет навіть зобразила усмішку, готова привітатись, коли це у віконці промайнула жіноча голова - руда аж червона - в гарній хутряній шапочці. Обидві жінки зразу ж упізнали одна одну, і Скарлет відсахнулася назад. То була Краля Вотлінг: Скарлет ще встигла за коротку мить помітити зневажливо скривлене її лице. І треба ж таке, що перше знайоме обличчя, побачене м місті, виявилося Кралине!
  -  Хто це? - з підозрою запитала Мамка.- Вона впізнала вас, але не привіталася. І я ще зроду ні в кого не бачила такої барви волосся. Навіть у Тарлтонів такого не було. Воно... чи не фарбоване?
  -  Фарбоване,- підтвердила одним словом Скарлет, наддаючи ходи.
  -  То ви знаєтеся з фарбованою жінкою? І хто ж вона гака, ану-но скажіть!
  -  Вона з тих, кого звуть пропащими жінками,- коротко відповіла Скарлет.- І даю тобі слово, що я з нею не інаюся, тож заспокойся врешті.
  -  Боже милосердний! - вихопилось у Мамки, яка від подиву навіть рота розтулила, з неабиякою цікавістю дивлячись услід кареті. Вона ж не бачила жодної пропащої жінки, відколи проживала з Еллен у Саванні, а це понад двадцять років тому, і тепер щиро шкодувала, що не придивилася до Кралі пильніше.
   -  І ще й виряджена як, і гарна карета, і кучер у неї,- промурмотіла Мамка.- І що це Господь Бог собі думає? Дозволяє лихим жінкам отако жити, коли ми, люди чесні, ходимо голодні та босі.
   -  Господь давно вже облишив про нас думати,- люто кинула Скарлет.- Тільки не кажи мені, що мама перевернеться в могилі, чуючи мої слова.
   Вона хотіла б відчувати себе чеснотливішою і взагалі праведнішою за Кралю, але не випадало. Бо ж якщо її план здійсниться, вона може опинитись у такому самому становищі, як і Краля, і стати утриманкою того самого чоловіка. І хоч Скарлет анітрохи не шкодувала за своїм рішенням, побачити саму себе в правдивому світлі було аж ніяк не приємно. "Не думатиму про це зараз",- сказала вона собі, прискорюючи ходу.	-
   Проминули ту ділянку, де раніше стояв будинок Мідів - від нього лишились тільки дві кам'яні сходинки та стежка, що провадила в нікуди. На місці будинку Вайтінгів теж була гола земля. Навіть каміння підмурівку й цегляний димар зникли, лише видніли сліди фургонів, якими вивозили камінь та цеглу. А ось цегляний дім Елсінгів зберігся, ще й мав новий дах і новий другий поверх. Заселеним здавався і будинок Боннелів попри всю свою вбогість - адже полагоджений він був абияк і покритий зверху грубими дошками замість гонту. Але жодної живої душі не видно було в цих двох будинках - ані у вікні, ані на ганку, з чого Скарлет навіть зраділа. Вона зараз не мала найменшої охоти з ким-небудь розмовляти.
   Нарешті з'явилася на видноті нова шиферна покрівля й стіни з червоної цегли будинку тітоньки Туп, і серце Скарлет стрепенулося. Який милостивий був Бог, що не ушкодив дім надміру - бо хто б його відбудовував? Із двору саме виходив дядько Пітер з базарним кошиком через руку; коли він побачив Скарлет і Мамку, які стомлено простували вулицею, широка недовірлива усмішка освітила його чорне обличчя.
   "Я б розцілувала цього старого дурня, така я йому рада",- подумала Скарлет і весело гукнула:
   -  Ану-но мерщій діставай тітоньчину "непоитомну пляшку", Пітере! Бо це і справді я!
*
  Цього дня на вечерю в тітоньки Туп буяй неминучі мамалига й сушений горох, і Скарлет, споживаючи їх, присяглася подумки, що з її столу назавжди зникнуть ці дві страви, коли вона розживеться на гроші. І хоч би якою ціною, а гроші вона роздобуде, і матиме їх не тільки на сплату податків за Тару. Сяк чи так, рано чи пізно, але в неї буде багато грошей, навіть якщо задля цього доведеться вчинити й убивство.
  При жовтому світлі лампи у вітальні вона розпитувала Туп про її фінансовий стан, нишком сподіваючись - а що, як Чарлзова рідня спроможеться позичити їй потрібні кошти? Скарлет не дуже й крилася зі своїми розпитами, але стара, зрадівши родичці, з якою може розважити душу, навіть не помічала,"що у неї просто вивідують певні дані. Зі слізьми на очах Туп стала детально викладати свої знегоди. Вона й сама не знала, де поділись її ферми, і нерухомість у місті, і гроші, але факт, що все кудись розпливлося. В усякому разі, так запевняв сестру "братчик Генрі". Він не мав змоги сплатити податок за її маєтність. Усе, крім будинку, в якому вона живе, розвіялось на порох, та й цей будинок - про що Туп ніколи не забувала - зовсім їй не належить, а становить спільну власність Мелані й Скарлет. За нього "братчик Генрі" якось уже зібрався з грішми й таки сплатив податок. На прожиття він, правда, дає їй щомісяця дещицю, і вона, як це не принизливо, мусить брати в нього гроші, бо ж інакше й не проживе.
  - Братчик Генрі каже, що не знає, як стулить кінці з кінцями, такий тягар на нього звалився, та й податки височезні, хоча він, мабуть, прибріхує: грошей у нього тьма-тьменна, він просто мені не дуже хоче давати.
  Але Скарлет знала, що дядечко Генрі не прибріхує: про це свідчили його листи, які вона одержала з приводу Чарлзової власності. Старий правник мужньо боровся, щоб зберегти для Вейда і Скарлет бодай будинок та земельну ділянку, де раніше стояв склад. І йому зовсім не легко було сплачувати за неї податки.
  "В нього, звичайно, ніяких грошей нема,- похмуро думала Скардет.- Що ж, викреслю його й Туп з мого списку. Лишається тільки Рет. Я мушу на це піти. Доведеться. Але не треба зараз цим сушити голови... Мені треба перевести розмову на Рета. і мимохідь натякнути, щоб вона запросила його на завтра".
   Скарлет усміхнулась і міцно стисла в руках пухкі долоні старої.	.
   -- Дорогенька тітонько, облишмо цю прикру розмову про гроші. Забудьмо про них, краще поговорімо про щось приємніше. Ви повинні розказати мені всі новини про наших давніх друзів. Як ведеться місіс Меррівезер? Як Мейбел? Креол її, я чула, вернувся додому цілий і здоровий. А як поживають Елсінги, доктор Мід з дружиною?
   Дитяче личко Дріботуп відразу проясніло, і сльози перестали набігати на очі. Вона заходилась докладно розповідати про своїх давніх знайомих: що вони поробляють, як одягаються, що їдять та думають. Жах чувся в її голосі, коли вона повідомила, що місіс Меррівезер га Мейбел задля заробітку - це ще до того, як Рене Пікар повернувся з війни,- заходилися пекти пироги й продавати їх солда- там-янкі. Уявити лишень! Часом зо двадцятеро янкі стовбичили на подвір'ї у Меррівезерів, чекаючи, поки спечуться ті пироги. А тепер, коли вернувся Рене, він і сам щодня їздить старим фургоном до табору янкі й продає там солдатам кекси, пироги та бісквіти. Місіс Меррівезер каже, що як заробить трохи грошей, то відкриє пекарню в середмісті. Вона, Туп, не хоче її ганити, але все-таки... Що ж до неї самої, сказала Туп, то вона радше померла б з голоду, ніж мала б якісь справи з янкі. Вона заприсягла- ся кидати зневажливий погляд на кожного солдата-янкі, якого здибає в місті, і демонстративно переходити на другий бік вулиці, хоча - сказала вона - у сльоту цех не дуже й зручно. Скарлет з цих слів стало ясно, що міс Дріботуп в ім'я вірності Конфедерації готова на будь-які жертви, навіть черевички в багнюці забруднити.
   А місіс Мід і доктор - вони втратили будинок, коли янкі спалили місто, і вже не мали ні коштів, ні охоти відбудовуватись, адже обидва їхні сини - і Філ, і Дарсі - полягли на війні. Місіс Мід заявила, що їй і не треба тепер домівки, бо яка це була б домівка без дітей та онуків! Вони стали дуже самотні і перебралися мешкати до Елсінгів, які відновили зруйновану частину свого будинку. Подружжя Вайтінгів теж має там кімнату, і місіс Боннел наміряється й собі туди перейти, коли їй пощастить свій власний дім винайняти котромусь офіцерові-янкі з родиною.
   -  Але як їм усім там стає місця? - скрикнула Скарлет.- Таж, крім місіс Елсінг, там і Фенні, і Г'ю...
   -  Місіс Елсінг і Фенні сплять у вітальні, а Г'ю у мансарді,- пояснила Туп, добре знаючи хатній розпорядок в усіх своїх приятельок.- Моя люба, мені прикро це розповідати вам, але... місіс Елсінг називає їх "платними гістьми", хоча,- Туп стишила голос,- насправді вони звичайнісінькі пансіонери. Місіс Елсінг просто-напросто утримує пансіон! Можете собі уявити, як це жахливо?
   -  Як на мене, це навіть чудово,- корогко^відказала Скарлет.- Я була б тільки рада, якби торік у нас у Тарі були "платні гості", а не дармові пансіонери. Може, тоді б ми менше зубожіли.
   -  Як ви можете таке казати, Скарлет? Ваша бідна матінка перевернулася б у могилі, почувши, що в Тарі з гостей правлять гроші! Звичайно, місіс Елсінг просто мусила піти на це, бо хоч вона непогано шила, а Фенні розмальовувала порцеляну і Г'ю дещо заробляв з продажу дров, вони однаково не могли звести кінці з кінцями. Уявляєте - наш голубчик Г'ю мусить продавати дрова! А він же так хотів стати добрим адвокатом! Мене аж на плач верне, як подумаю, за що доводиться братись нашим хлопчикам!
   А у Скарлет зринули в пам'яті ряди бавовникових кущів під сліпуче спекотним сонцем Тари, і пригадалося, як нила спина, коли доводилось без кінця згинатися над тими кущами, та які вона понатирала мозолі на долонях, коли орала землю плугом. І вона подумала собі, що нема чого так уже співчувати Г'ю Елсінгові. Ну й нетямка ж ця стара дурепа Туп: навколо неї самі руїни, а вона ніби нічого не бачить!
   -  Якщо йому не до вподоби продавати дрова, чом він не візьметься за адвокатську практику? Чи, може, в Атланті вже нема чого робити правникам?
   -  О ні, люба, робити є що, та й багато як! Тепер же мало не кожен з кимось позивається. Адже все довкола спалено, межові смуги понищено, і ніхто не знає, де його земля починається, де кінчається. Але на цих позвах нічого не заробиш, бо ні в кого нема грошей. Тож-бо Г'ю й узявся за дрова... Ой, я мало не забула! Я вам не писала? У Фенні Елсінг завтра ввечері весілля, і ви, звичайно, повинні там бути. Місіс Елсінг ще й як зрадіє вам, коли ви вже в місті. Сподіваюся, ви маєте й іншу сукню, крім цієї, що на вас. Це не означає, що ця не дуже ладна, але... розумієте, голубонько, вона трохи приношена. Отже, у вас є гарна сукня? Я дуже рада, бо ж це вряджатимуть перше справжнє весілля у нас в Атланті після приходу янкі. Буде торт, і вино, і танці згодом, хоч я не розумію, як Елсінгів на це все стане, вони ж такі зубожені.
   -  А з ким Фенні одружується? Мені здавалося, що оскільки Даллас Маклюр загинув під Гетгісбергсм...
   -  Не треба, голубонько, осуджувати Фенні. Не всі ж так шанують пам'ять загиблих, як ви пам'ять бідного Чарлі. Але дайте-но я згадаю. Як пак його звуть? Ніколи не запам'ятовую прізвищ... Том якийсь там. Я добре знала його матір, ми разом навчались у дівочому пансіоні в Лагрейнджі. Вона з лагрейнджських Томлінсонів, а її мати була... зараз-зараз... Перкінс? Паркінс? Паркінсон! Саме так. Зі Спарти. Дуже порядна родина, тільки... Я знаю, що не повинна б цього казати, але мені просто незрозуміло, як Фенні може виходити за нього заміж!
   -  Він що, випиває чи...?
   -  Та ні, що ви! На вдачу він чудовий, тільки, розумієте, осколком йому поранило нижню частину тіла, і щось там ушкодило в ногах... вони у нього... вони... мені неприємно вживати це слово, але хода його розкарякувата. Від цього він має вульгарний вигляд, коли ходить... Одне слово, це не дуже гарно, як дивитись. Не розумію, чому вона з ним одружується?
   -  Але треба ж дівчатам з кимось одружуватись.
   -  Не конче й треба,- трохи надувшись, відповіла Туп.- Я ось і без цього прожила.
   -  Люба тітонько, я ж зовсім не вас мала на думці! Всі знають, який ви мали успіх, та й тепер ще маєте! Взяти хоча б суддю Карлтона - він так ласо поглядав на вас, аж я...
   -  Ой, облиште, Скарлет! Цей старий бевзь! - пирхнула Туп, яка вже знову була в доброму гуморі.- Але нехай там як, а Фенні мала такий успіх, що могла б зробити кращу партію, і я не вірю, щоб вона закохалася в цього Тома як його там... І не вірю, що вона вже відійшла після загибелі Далласа Маклюра, але вона ж не схожа на вас, голубонько. Ви он залишаєтесь вірною дорогому Чарлі, дарма що десятки разів могли б уже вийти заміж. Меллі і я, ми не раз казали, як ви шануєте його пам'ять, хоча всі навколо в один голос твердили, що ви холодна кокетка.
   Скарлет пропустила повз вуха це нетактовне свідчення і вправно спрямовувала Туп на розповідь то про одного знайомого, то про іншого, хоч самій кортіло якнайшвидше дізнатися, як там Рет. Спитати прямо про нього, і зразу після приїзду, аж ніяк не годилося. Це могло б скерувати думки старої леді у зовсім небажаному напрямку. Туп ще матиме час розвинути свої підозри, якщо Рет не погодиться на одруження.
   А тітонька й далі собі жваво строкотіла, мов дитина, рада, що знайшлася слухачка. Справи в Атланті зовсім кепські, казала вона, і все через сваволю республіканців. Кінця-краю цьому не видно, а найгірше те, що вони задурманюють бідних чорнюків.
   -  Люба моя, таж вони хочуть дати чорнюкам право голосу! Чи ви чули коли-небудь більшу дурість? Хоча
я не знаю, але як оце подумаю, то дядько Пітер куди більш тямущий і вихованіший за будь-якого республіканця, і якраз через добрі манери він і не погодиться голосувати. Але от іншим чорнюкам то й затуркали цим голови. І декотрі з них такої зухвалості набрались! Смерком стало небезпечно з'являтись на вулиці, бо навіть серед білого дня можуть зіпхнути даму з хідника просто в болото. А коли хто з джентльменів спробує запротестувати, його під арешт і... Ой голубонько, а чи сказала я вам, що капітан Батлер сидить у в'язниці?
      Рет Батлер?
   Хоч як ця новина вразила Скарлет, усе-таки вона зраді ла, що тітонька Туп позбавила її потреби самій переводити мову на Рета.
   - Авжеж він! - Від збудження щоки у Туп зарожевіли, і вона аж випросталась у кріслі.- Саме зараз він сидить у в'язниці за те, що вбив негра, і його, можливо, навіть повісять! Уявляєте - капітан Батлер на шибениці!
   На хвильку Скарлет забилсГдух, і вона мовчки втупилась у повнотілу стару леді, яка страшенно тішилась що її повідомлення справило таке враження.
      Поки що це не доведено, але хтось убив чорнюка який чіплявся до білої жінки. Янкі дуже лютують, бо останнім часом уже чимало таких нахаб негрів убито. Вони не можуть нічого довести у справі капітана Батлера, але хочуть на його прикладі провчити інших, так гадає доктор Мід. І ще він каже, що як відправлять його на шибеницю, то це вперше янкі вчинять по правді, хоч я вже тут не знаю... І подумайте лишень - рівно тиждень тому капітан Батлер був у мене в домі, подарував пресмачнющу куріпку і ще розпитував про вас і сказав, що потерпає, чи нА образились ви на нього тоді під час облоги, і що ви, може довіку йому н° пробачите
   -  А чи довго ще він сидітиме у в'язниці?
   -  Ніхто не знає. Мабуть, аж поки його повісять, хоча, може, вони так і не зможуть довести, що то він. Правда, янкі це не дуже й обходить, винен він чи не винен, їм аби лише когось повісити. Вони страшенно стривожені,- Туп таємниче притишила голос,- через цей ку-клукс-клан. А у вас в окрузі є ку-клукс-клан? Я певна, що є, просто Ешлі не каже вам, дівчатам. Ті, хто туди входить, начебто не мають права про це розповідати. Вони роз'їжджають верхи цілу ніч, прибрані за привидів, і заявляються до зайд-саквояж- ників, які награбували грошей, та до негрів, які вже дуже розбестились. Часом вони лише налякають їх і порадять забиратися геть з Атланти, а як ті не послухають, то й відшмагають і,-^ далі Туп мовила пошепки,- навіть і вб'ють, а трупа кинуть на видноті й папірця пришпилять від ку-клукс-клану... Отож янкі дуже люті на них і хочуть бодай на комусь відігратися... Але Г'ю Елсінг казав мені, що навряд чи капітана Батлера повісять, бо янкі гадають, ніби він знає, де гроші сховано, тільки мовчить про це. Тож вони хочуть присилувати його, щоб заговорив.
   -  Г роші?
   -  А ви не чули? Невже я вам не писала? Голубонько, та ви просто закопали себе у цій Тарі! Все місто аж гулом гуло, коли капітан Батлер повернувся сюди з породистим конем, з каретою, маючи повні кишені доларів, тоді як усі ми не знали, за що шматок хліба купити. Всі страшенно обурилися: цей. спекулянт, що повсякчас клепав усяку гидоту на Конфедерацію, має тепер стільки грошей, а от ми поробилися злидарями. І кожному кортіло дізнатись, як це він примудрився врятувати свої гроші, тільки ні в кого не стало духу спитати його, я одна зважилася й спитала, а він засміявся й сказав: "Запевняю вас, що не праведним шляхом". Ви ж знаєте, як важко видобути з нього щось певне.
   -  Та він же розбагатів під час блокади...
   -  Звичайно, любонько, почасти його гроші саме з цього джерела. Але це тільки мала часточка теперішніх його статків. Усі, в тім числі і янкі, вважають, що він десь приховав мільйони доларів золотом з грошей конфеде- ратського уряду.
   -  Мільйони... і золотом?
   -  Атож, любонько, бо де ж поділося золото нашої Конфедерації? Хтось-таки його загріб, і чом би капітан Батлер не міг бути одним з таких загрібачів? Янкі припускали, що золото забрав із собою президент Девіс, виїжджаючи з Річмонда, та коли схопили бідолаху, при ньому й цента не знайшли. Після того як війна скінчилася, державна скарбниця виявилась порожня, тож усі гадають, що це хтось із блокадників перехопив золото, а тепер сидить і ні пари з уст.
  -  Мільйони, і золотом! Але як же...
  -  А хіба капітан Батлер не перевозив тисячі пак бавовни до Англії та Нассау, щоб продавати там з доручення уряду Конфедерації? - тріумфально спитала Туп.- Не тільки власну бавовну, а й урядову? А ви ж знаєте, по якій ціні йшла бавовна в Англії у роки війни. Яку заправиш, за таку й продаси. Він був уповноважений діяти в імені нашого уряду, вважалося, що він спродує бавовну й за гроші купує для нас зброю. Ну, а коли кільце блокади замкнулося і вже ніяк було доставляти зброю, то він же й одної сотої виручених за бавовну грошей не встиг витратити, і там в англійських банках осіли цілі мільйони доларів, що їх вклали капітан Батлер та інші блокадні спекулянти на той час, поки ослабне блокада. І вкладали вони ці гроші, безперечно, не на рахунок Конфедерації. Вони вкладали їх на свої власні рахунки, і ці гроші й досі там... Після капітуляції усі тільки й говорять про це і осуджують блокадних спекулянтів немилосердно, а коли янкі посадили капітана Батлера за вбивство чорнюка, до них, певно, дійшли ці чутки, й вони напосіли на нього, щоб сказав, де гроші. Розумієте, усі кошти Конфедерації належать тепер янкі,- тобто вони так вважають. Але капітан Батлер затявся, ніби нічого про це не знає... Доктор Мід каже, що їм однаково треба його повісити, хоч це й завелика честь для такого злодіяки й здирника... Дорогенька, але ж у вас і вигляд! Вам недобре? Це все я своїм базіканням, ге ж? Він один час був ваш кавалер, я зкаю, але мені здавалося, ви давно його відшили. Щодо мене особисто, то я ніколи не була в захопленні від нього, він такий пройдисвіт...
  -  Ніякий він мені не приятель,- зробивши над собою зусилля, промовила Скарлет.- Я з ним посварилася під час облоги, коли ви виїхали до Мейкона. А де... де ж він сидить?
  -  У пожежні біля центрального майдану.
  -  У пожежні?
  Тітонька Туп зайшлася сміхом.
  -  А так, у пожежні. Янкі перетворили її на військову в'язницю. Вони розмістцлися в бараках навколо майдану, де міська управа, а пожежня трохи далі за майданом, на бічній вулиці, отож там і сидить капітан Батлер. А ще Скарлет, учора я почула прекумедну історію про нього. Забула, від кого саме. Ви ж знаєте, який він завжди був чистій - справжній тобі денді! - так ото посадили його в пожежню і не дають йому змоги скупатися, а він день у день вимагає лазні, і вони врешті вивели його з камери на майдан і показують таке довге корито, якого коні п'ють воду й де увесь полк щойно мився у тій самій воді. І кажуть йому - ось, будь ласка, купайся, а він їм: "Ні, я волію свій питомий південський леп, ніж цей янківський",- 1...
   Скарлет слухала, як стара самозабутньо вела свою річ далі й далі, але слів уже не чула. Мозок її заполонили дві думки: що Рет має більше грошей, ніж навіть вона сподівалася, і що він у в'язниці. Те, що його заарештували і. можливо, повісять, трохи змінювало ситуацію, однак тільки на краще. Скарлет не дуже переймалася тим, що його можуть повісити. Її всю поглинав власний клопіт, власна грошова скрута, і їй було не до того, щоб морочити голову долею Рета. Та й вона була майже згодна з доктором Мідом, що шибениця - завелика честь для нього. Будь- який чоловік, коли він покинув жінку серед ночі на розпутті між двома супротивними арміями, бо йому, бач, припекло битися за вже програну справу, заслуговує на шибеницю... Але ось коли б їй вдалося одружити Рета на собі, поки він у тюрмі, тоді всі ті мільйони після його страти дісталися б їй, і тільки їй. А якби шлюб не вигорів, може, вона стягне з нього позичку, пообіцявши одружитися з,ним коли його звільнять, або пообіцявши... та будь-що можна пообіцяти! Якби ж його повісили, то їй взагалі не довелося б ні за що розраховуватись.
   Якусь часину в її розпаленій уяві снувалися думки про те, як вона стане вдовою завдяки доречному втручанню уряду янкі. Мільйони золотом! Вона тоді зможе відремонтувати будинок у Тарі, найняти робочі руки й на багатьох милях землі виростити бавовник. І накупить гарних суконь і їстиме все, що захоче, і подбає про Сьюлін та Керрін. І у Вейда буде найдобірніша їжа, і щічки його заокругляться, і він матиме теплу одежу, і гувернантку, а згодом піде до університету... і не ростиме босяцюрою та неуком як білий злидень. І тата доглядатиме путній лікар, а щодо Біллі... о чого вона тільки не зробить задля Ешлі!
   Тітонька Дріботуп раптом урвала свій монолог і занепокоєно спитала:
   - Чого тобі, Мамко?
   І Скарлет, пробудившись із своїх марень, побачила у дверях Мамку - руки згорнуті під фартухом, в очах гострий пронизуватий погляд. Скарлет подумала: а чи довго вона стоїть так? і чи багато вона почула й побачила? Мабуть, таки все, як свідчив поблиск в її очах.
   -  Міс Скарлет, либонь, втомилася. Я гадаю, краще їй лягти.
   -  Я й справді втомлена,- мовила Скарлет, зводячись на ноги й дивлячись на Мамку безпорадно, як мала дитина.- Та й до того наче застудилася. Ви не розсердитесь, тітонько Туп, коли я завтра вдень полежу в ліжку й не піду з вами по гостях? Я ж можу сходити в гості і в інший час, а мені так хочеться побувати завтра ввечері на весіллі у Фенні. Але якщо я не вигріюсь у постелі, горло у мене ще дужче розболиться. А полежавши день, я й оклигаю.
   На обличчі в Мамки з'явилася деяка стурбованість, коли вона помацала руки Скарлет і приглянулась до неї.ближче. Скарлет мала таки хворобливий вигляд. Збудження від її думок раптово вляглося, лице зробилося бліде, тіло затремтіло дрібним дрожем.
   -  Ручки у вас, ласочко, мов крижинки. Лягайте-но в постіль, а я запарю вам чаю з сасафрасу й принесу гарячу цеглинку, аби ви пропітніли.
   -  Яка ж бо я нетямуща! - скрикнула пухкенька стара леді, схопившись із крісла й погладжуючи Скарлет по плечах.- Торохкочу й торохкочу, а про вас і не подумала. Любонько, лишайтеся завтра цілий день у постелі й спочивайте собі, ми якраз і набалакаємося досхочу... Хоча ні, дорогенька, ні! Я не зможу посидіти з вами! Я ж обіцяла завтра побути в місіс Боннел. У неї грип, і в її куховарки також. Це дуже доречно, що ти приїхала, Мамко,- я страшенно рада. Вранці підеш зі мною и допоможеш мені.
   Мамка стала підганяти Скарлет, аби швидше йшла нагору, стурбовано бурмочучи про холодні руки й благенькі черевички, а та, вдаючи святу покору, тішилась у душі, що все начебто владналось, як вона хотіла. Аби тільки пощастило приспати Мамчину пильність і спровадити її вранці з дому, то було б чудовр. Вона тоді вибралася б до янківської в'язниці побачитися з Ретом. Коли вони підіймалися сходами, зоддалеки почувся гуркіт грому, і Скарлет, зупинившись на такій знайомій їй площадинці між поверхами, подумала, що це схоже на гарматний гук під час облоги. Вона аж здригнулася. Мабуть, громовиця вже довіку нагадуватиме їй канонаду й війну.
   Наступного ранку вже більш-менш випогодилося, хоча сонце часом і застували темні хмари, прудко гнані вітром, що завивав круг будинку й примушував бряжчати віконні рами. Скарлет швиденько прочитала молитву, дякуючи Богові, що передощило, бо звечора довго не могла заснути через зливу, яка означала б руїну для її оксамитової сукні та новенького капелюшка. Тепер, побачивши сонце між хмарами, вона підбадьорилася. їй насилу вдалося вилежати в ліжку, вдаючи з себе болящу та застуджену, поки тітонька Туп, Мамка й дядько Пітер вибиралися з дому до місіс Боннел. Коли нарешті стукнула хвіртка в огорожі й Скарлет залишилася вдома одна з куховаркою, що виспівувала на кухні, вона ту ж мить скочила з ліжка і зняла з гачків у шафі своє нове одіння.
   Сон прогнав її втому й додав сили, а тверда рішучість у душі спонукала бути мужньою. Вже сама можливість словесної дуелі з чоловіком, з будь-яким чоловіком, викликала в ній завзяття, а усвідомлення того, що По кількох місяцях незліченних розчарувань вона врешті постане перед цілком конкретним супротивником, якого може своїми власними зусиллями скинути з коня, приємно збуджувало.
   Вбиратися самій, без допомоги Мамки, було важкувато, але кінець кінцем Скарлет з цим упоралась і, одягнувши капелюшка з хвацьким пір'ям, вбігла до тітоньчиної кімнати подивитись на себе у велике дзеркало. Вигляд у неї був премилий. Півняче пір'я надавало їй певної зухвалості, а очі на тлі тьмяно-зеленого оксамиту капелюшка яскріли, немов справжній смарагд. Та й сукня була незрівнянна, така розкішна й ошатна, але при тім і вишукана. Як це чудово - знову вдягти красиву сукню! І так приємно було бачити себе гарненькою і звабливою, що Скарлет аж нахилилася до дзеркала й цмокнула власне відображення, зараз же й засміявшись зі своєї витівки. Вона накинула на плечі кашемірову шаль Еллен, але вибляклі барви цієї тканини не пасували до зеленої, як мох, сукні й робили Скарлет якоюсь наче трохи обшарпаною. Відкривши тітоньчину шафу, вона дістала й одягла чорну осінню пелеринку з тонкого сукна? що її тітонька Туп носила тільки у святкові дні. На вуха Скарлет почепила привезені з Тари сережки з діамантами і, стріпнувши головою, приглянулась, яке враження вони справляють. Сережки мило так дзенькнули, і Скарлет вирішила, що треба буде в присутності Рета час
під часу підкидати голову. Поколихування сережок завжди приваблює чоловіків і надає дівчині жвавішого вигляду.
  Прикро, що в тітоньки була тільки одна пара рукавичок, які вона натягла на свої пухкенькі ручки! Без рукавичок жодна жінка не може почуватися дамою, а Скарлет взагалі їх не мала, відколи виїхала з Атланти. А за довгі місяці тяжкої роботи в Тарі її долоні так загрубли, що втратили будь-яку принадність. Але на це нема ради. Вона візьме тітоньчину котикову муфту й сховає руки в неї. З цією маленькою муфтою вона виглядатиме навіть елегантніше. Ніхто, дивлячись тепер на Скарлет, не запідозрить, що за плечима у неї злидні та нужда.
  Ду^се важливо, щоб Рет нічого такого не запідозрив. Він повинен думати, що саме ніжні почуття, а не щось інше, привели її до нього.
  Вона навшпиньках спустилася сходами й вийшла з дому, поки куховарка й далі собі виспівувала на кухні. Аби уникнути сусідських очей, Скарлет швидко пройшла Пекарською вулицею, і лише опинившись на Плющевій, присіла на кам'яну тумбу перед спаленим будинком у надії, чи не підвезе її якась карета або підвода, що прямуватимуть до середмістя. Сонце то ховалося за швидкоплинними хмарами, то визирало з-за них, заливаючи вулицю оманливим світлом, яке зовсім не гріло, а вітер легенько торсав мереживо її панталонів. Було холодніше, ніж гадалося, і Скарлет, хоч як вона куталася в тоненьку тітоньчину пелеринку, брали дрижаки від нетерплячки й холоду. Вона вже ладна була вирушити пішки у довгу дорогу через місто до табору янкі, коли це з'явився бувалий у бувальцях фургон. На передку йот сиділа бабця з повною губою тютюну і з обвітреним обличчям під сіруватим капелюшком; у фургон запряжено було старого оспалого мула. Стара їхала в напрямку до міської управи й погодилася -- хоч і з буркотом - підвезти Скарлет. Усім своїм виглядом вона давала на здогад, що сукня, капелюшок і муфта Скарлет аж ніяк не викликають у неї довіри.
  "Вона гадає, що я потіпаха,- промайнуло у Скарлет.- І може, так воно і є!"
  Коли нарешті наблизилися до центрального майдану й попереду забовваніла висока біла баня міської управи, Скарлет подякувала старій, зіскочила на землю й почекала, поки фургон від'їде. Роззирнувшись пильно, чи хто не дивиться, вона ущипнула себе за щоки задля рожевості і прикусила губи, щоб до них прилинула кров. Тоді поправила капелюшка, пригладила ззаду волосся й обвела поглядом майдан. Двоповерхова з червоної цегли будівля міської управи вціліла, коли горіло місто, але тепер під олив'яним. небом вона здавалася самотньою і занехаяною. На всій вільній площі довкола управи стояли у кілька рядів військові бараки, обшарпані й забагнючені. Повсюди снували^ солдати-янкі, і коли Скарлет розгублено поглядала на них, мужність її починала слабнути. Як їй знайти Рета серед цього ворожого табору?
   Вона подивилася в бік пожежні й побачила, що широкі склепінчасті двері її замкнені й узяті на важкі засуви і що обабіч дверей походжають двоє вартових. Там сидить Рет. Але що вона скаже солдатам-янкі? І що від них почує? Скарлет нараз випростала плечі. Коли вже вона не побоялася вбити одного янкі, то чого б їй боятися заговорити з іншим?
   Вона обережно перебралася по камінцях, що виступали з багнюки, через вулицю й підійшла до пожежні, де її зупинив вартовий у синій шинелі, защібненій від вітру на всі гудзики.
   -  Вам чогось треба, пані? - У голосі його чувся незвичний носовий призвук, як у вихідця з Середнього Заходу, але говорив солдат чемно й шанобливо.
   -  Та я хочу побачити одного чоловіка... він тут під арештом.
   -  Ну, це я не знаю...- Вартовий почухав потилицю.- У нас не дуже люблять відвідувачів і...- Він раптом замовк і придивився до її обличчя.- Господи, леді! Та не плачте-бо! Сходіть краще до нашого штабу й зверніться до кого з офіцерів. Вони, мабуть, дозволять вам з ним побачитися.
   Скарлет, яка зовсім і не збиралася плакати, вся проясніла. Вартовий обернувся й гукнув іншого солдата, що повільно походжав туди-сюди на своїй ділянці.
   -  Гей-но, Білле! Ходи сюди.
   Другий вартовий, здоровань, такий закутаний у шинелю, що з неї видно було тільки заводіяцькі чорні вуса, підійшов до них, місячи багнюку.
   -  Проведи цю леді до штабу.
   Скарлет подякувала й подалася слідом за другим вартовим.
   -  Глядіть не оступіться на цих камінцях,- застеріг поводар, беручи її під лікоть.- І, може, трохи підсмикніть сукню, щоб не закаляти.
  Голос із-під вусів був так само ледь гугнявий, але симпатичний і доброзичливий, а в руці, що шанобливо підтримувала її, відчувалася твердість. Янкі, виявляється, зовсім не такі вже й погані!
  -  Надто сьогодні холоднеча велика, щоб оце розгулювати,- зауважив солдат.- І здалеку ви прийшли, пані?
  -  О так, аж із другого краю міста,- відповіла вона приємно вражена лагідністю його голосу.
  -  Така погода, що леді краще б і носа надвір не потикати,- докірливо мовив поводар,- коли ще й грип людей косить. Ось наш командний по^т, пані... Що цл і вами?
      Цей будинок... у ньому ваш штаб? - Скарлет підвела погляд на чарівний старий особняк фасадом на майдан і цього разу вже справді мало не розплакалась. Вона ж дуже часто бувала тут на вечірках у роки війни. Так у цьому будинку було весело й гарно, а тепер... тепер над ним майорів великий прапор Сполучених Штатів.
  -  Що з вами?
    - Нічого... просто... просто я знала людей, які раніше тут мешкали.	'
      Що ж, це дуже прикро. Гадаю, вони б і самі не зразу впізнали свій будинок, бо всередині в ньому все догори дригом. Заходьте-бо, пані, спитаєте там начальника.
  Вона піднялася сходинками, пестливо погладжуючи рукою поламане біле поруччя, і штовхнула вхідні двері. У холі було темно й зимно, як у льоху; прихилившись до зачинених розсувних дверей, що в кращі часи вели до їдальні, стояв закоцюблий вартовий.
  -  Мені треба побачити начальника,- сказала Скарлет.
  Солдат розсунув двері, й вона ввійшла до кімнати - серце її билося швидко-швидко, обличчя розчервонілося від хвилювання й збудження. В кімнаті стояла задуха, відгонило димом з каміна, перегаром тютюну, шкірою, вогким сукном уніформ, запахом немитих тіл. Скарлет ледь могла розрізнити всі ці^рбрази, що мішма насунулися на неї - голі стіни, з яких/ зідрано шпалери, на гачках ряди синіх шинелів та крислатих капелюхів, гуготливий вогонь у каміні, закиданий, паперами довгий стіл і гурт офіцерів у синій формі з мідяними гудзиками.
  Скарлет судомно хапнула повітря, і до неї повернувся голос. Тільки б не показати янкі, що їй страшно! Вона повинна триматись якомога вільніше й невимушеніше!
  -  Чи є тут начальник?
   -  Ну, я начальник,- озвався гладун у розщібненому кітелі.
   -  Я хочу побачитися з ув'язненим, капітаном Ретом Батлером.
   -  Знову Батлер? А він таки знаменитість, бачу! - зареготав гладун, виймаючи з рота пожовану сигару.- Ви йому родичка, пані?
   -  Я йому... сестра.
   Він знову засміявся.
   -  То в нього ціла купа сестер, одна тільки-но вчора була.
   Скарлет спаленіла. Це котрась із тих повійниць, з якими лигається Рет,- чи не ота сама Вотлінг. І янкі гадають, що й вона така сама. Жахіття! Навіть заради Тари вона не залишиться тут ні на хвилину, щоб терпіти такі образи. Вона обернулась до виходу і вже гнівно простягла руку до дверей, коли поряд з нею враз виріс інший офіцер. Він був старанно поголений і молодий, мав веселі й добрі очі.
   -  Стривайте хвилинку, пані. Може, присядете коло вогню, де тепліше? Я піду з'ясую, що можна для вас зробити. Як ваше прізвище? Він відмовився бачити ту... леді, яка приходила вчора.
   Скарлет сіла на стільця й назвалася, сердито зиркнувши на гладуна, що так нетактовно був повівся. Симпатичний молодик накинув на плечі шинелю й вийшов, а решта офіцерів згромадилась біля протилежного кінця столу і почала тихо перемовлятись, вряди-годи тицяючи пальцями в папери. Скарлет блаженно витягла ноги до вогню, тільки зараз відчувши, як вони в неї задубіли, і шкодуючи, що не підклала картонки в черевичок, де була протерта підошва. Через якийсь час за дверима почулися голоси й долинув Ретів сміх. Потім двері розчинилися, війнуло холодом, і показався Рет - без капелюха, в довгій пелерині, абияк накинутій на плечі. Він був брудний і неголений, без краватки, але, незважаючи на все, тримався жваво, а його темні очі радісно зблиснули, коли він побачив гостю.
   -  Скарлет!
   Він уже тримав обидві її долоні і, як завжди від доторку його рук, їй зробилося гаряче, все тіло охопило збудження. Не встигла вона прийти до тями, як він нахилився й поцілував її у щоку, лоскотнувши вусами. Відчувши, що вона намагається відсторонитись, він обняв її за плечі, сказав: "Люба моя сестричко!" - й осміхнено так подивився на неї, бо ж вона у своїй безпорадності не могла ппиратись його пестощам. Скарлет мимохіть засміялася, що він, хитрюга, скористався-таки нагодою. Тюрма не їм і пила його ні на дрібку.
   Гладкий офіцер, не виймаючи сигари з рота, пробурмотів до жвавоокого свого колеги:
   -  Це ж порушення правил. Він повинен сидіти в по * жежні. Ти знаєш розпорядок.
   -  Та ради Бога, Генрі! Дама замерзла б у тій клуні.
   -  Ну дивись, дивись. На твою відповідальність.
   -  Запевняю вас, панове,- обернувся до них двох Рет, ш* випускаючи Скарлет з обіймів,- моя... сестричка не принесла мені ні пилки, ні напилочка, щоб я міг утекти.
   Усі засміялися, і Скарлет тим часом обвела очима кімнату. Боже милостивий, то це вона муситиме розмовляти і Ретом у присутності шістьох офіцерів-янкі? Невже він такий небезпечний в'язень, що вони й на хвилину не можуть випустити його з-під нагляду? Перехопивши її схвильований погляд, той симпатичний офіцер розчинив якісь двері й тихцем перемовився з двома солдатами, що посхоплювались на ноги при його появі. Вони взяли свої гвинтівки й вийшли в хол, щільно причиняючи за собою двері.
   -  Коли хочете, можете посидіти в кімнагинці для вістових,- запропонував молодий капітан.- Тільки не спробуйте тікати через другі двері. По той бік варта.	V
   -- Бачиш, Скарлет, який я неприторенний злодюга,- сказав Рет.- Дякую, капітане. Ви дуже люб'язні.
   Він невимушено кивнув офіцерові й, узявши Скарлет під руку, мало не вштовхнув її до зачуханої сусідньої кімнати. А Скарлет так і не запам'ятала, яке то було приміщення, окрім того, що невелике, тьмяне й холодне, і що на обдертих стінах там висіли якісь списані від руки папери, в сидіння стільців були обтягнені необробленою волячою шкірою.
   Причинивши Зсередини двері, Рет швидко підійшов до і карлет і нахилився. Вона вгадала його наміри й хутко під вернула голову, хоч перед тим звабливо зирнула на нього крайчиком ока. >
      То можна вас поцілувати по-справжньому?
      Тільки в чоло, як і слід доброму братові,- відповіла •іони з наЛежіїою скромністю.	-
      Тоді не треба, дякую. Я волію почекати кращої нагоди.- Погляд його на хвильку затримався на її устах.- Дме як це мило, що ви надумали відвідати мене, Скарлет!
Відколи я в ув'язненні, ви перша з добропорядних городянок завітали до мене в тюрму, а в такій скруті друзів особливо цінуєш. І давно ви у місті?
   -  Вчора приїхала.
   -  І зразу ж уранці сюди? Ну,"~моя люба, це з вашого боку більш ніж мило.- Він усміхнувся, дивлячись на неї згори вниз, і в його усмішці була щира радість, якої вона ніколи раніше за ним не помічала. Скарлет і собі радо всміхнулася, але подумки і опустила очі долу, немов збентежившись.
   -  Звичайно, я зразу ж сюди прийшла. Тітонька Туп розповіла мені про вас увечері, і я... я просто очей не склепила цілу ніч, думаючи, яке це жахіття. Знаєте. Рете. мене ця новина так вразила!
   -  Далебі, Скарлет!	<
   Голос його звучав тихо,і вчувалось у ньому якесь тремтіння. А глянувши в його засмагле обличчя, вона не побачила там такого добре знайомого їй скепсису та глузливої насмішки. Під його прямим поглядом вона й справді-таки знітилась і відвела очі вбік. Все виходило ще краще, ніж вона сподівалася. ,
   -  Варто було навіть опинитися в тюрмі, щоб знову побачити вас і почути такі ваші слова. Я просто не повірив коли вони назвали ваше ім'я. Я боявся, що ви повік на вибачите мені мого патріотичного пориву тієї ночі на дорозі до Раф-енд-Реді. Але ваш прихід я розумію так, що ви мені вибачили?
   Коли Скарлет згадала ту ніч, у ній знову зворухнувся гнів, хоч уже стільки часу минуло, та зусиллям волі вона притлумила його й труснула головою, щоб дзенькнули сережки.
   -  Ні, я не вибачила вам.- заявила вона, надимаючи губи.
    - Ще одна надія булькнула. І це після того, як я саможертовно пішов воювати за рідний край, і бився босий на снігу під Франкліном *, та ще й, наче мало тих терпінь,- заробив найжахливішу дизентерію, яку тільки можна уявити!
   -  Не хочу я нічого чути про ваші... терпіння,- відказала вона, все ще сердита, хоч у розкосих очах її вже проступав усміх.- Я й досі вважаю, що в ту ніч ви
      1 Місто у штаті Теннессі, під яким у битві ЗО.XI. 18о4 р. зазнали поразки війська Конфедерації.
повелися прегидко, і я не маю наміру вам вибачати. Покинути мене саму серед дороги, коли зі мною бозна-що могло статись!
      Але ж нічого з вами не сталося. Отож бачите, я не марно на вас покладався. Я знав, що ви дістанетесь додому ціла й здорова, а якби вам трапився дорогою янкі - ні, не дай Боже опинитись на його місці!
  -  Але ви, Рете,- і сподобило ж вас утяти таку дурницю - в останню хвилину вступити до армії, коли ви знали, що війну програно! Це після того, як ви стільки наговорили про йолопів, які самохіть кидаються під ворожі кулі!
  -  Майте милосердя, Скарлет! Мене й досі пече сором, коли я про це згадую.
  -  Що ж, мені приємно чути, що вам соромно за своє ставлення до мене.
  -  Ви хибно зрозуміли мене. Як не шкода, але я не відчуваю анінайменших докорів сумління за те, що покинув нас. Що ж до мого вступу до армії... Подумати тільки - подався добровольцем у лакованих чоботях і білому полотняному костюмі, маючи на озброєнні лише двійко дуельних пістолетів!.. І терпів довгі милі переходів босоніж по снігу, бо ж іуюї чоботи розвалилися, і у мене не було ні пальта, ні харчів. Я й сам не розумію, чом не дезертирував. То було чистісіньке божевілля! Але таке вже в нас у крові. Південець не може не боронити програної справи. Та це не має значення, які у мене були спонуки. Головне, що мені вибачено.
  -  І зовсім не вибачено. В моїх очах ви просто псяюра.- Але вона так солодко промовила це останнє слово, що воно прозвучало нен'аче "голубчик".
  -  Не прикидайтесь. Ви таки вибачили мені. Юні дами не просять у явкі побачення з в'язнем просто собі так, зі співчуття, і не приходять виряджені в оксамит і пір'я і і котиковою муфтою в руках. Але ж як ви гарно виглядаєте, Скарлет! Дякувати Богові, ви не в лахмітті й не в жалобі! Мені так обридли жінки у вибляклих старих е і роях та вічному крепі. У вас такий вигляд, наче ви щойно і модної паризької крамниці на Рю-де-ля-Пе. Ану оберніться, люба моя, хай-но я вас роздивлюся.
Отже, він усе ж запримітив сукню. Звичайно, не був би він Ретом, якби такі речі проходили повз його увагу. Вона м гі пісно засміялась і крутнулася на закаблуках, розкинувши руки й так гойднувши сдідницями, щоб з-під них мяинув крайчик обшитих мереживом гґанталонів. Поглядом своїх темних очей він охопив її всю, від капелюшка до ніг і нічого не пропустив - це був той самий зухвалий погляд, що роздягав догола й викликав у неї мороз поза шкірою.
   -  Виглядаєте ви квітучою і дуже, дуже елегантною. І вельми смаковитою. Якби не янкі за дверима... Але можете не боятись, моя люба. Сідайте. Я не нав'язуватимуся вам, як того останнього разу, коли ми бачились.- Він потер щоку, вдаючи, ніби й досі переживає через ту пригоду.- Однак скажіть щиро, Скарлет, чи ж не повелися ви трохи егоїстично тієї ночі? Подумайте, скільки я зробив для вас, я важив життям... украв коня... і якого коня! Подався на фронт захищати Нашу Священну Справу! І що я дістав у нагороду? Кілька крутих слів і добрячого ляпаса в обличчя.
   Скарлет сіла. Розмова завертала трохи не в той бік, куди вона хотіла. Спершу він начебто був такий милий, так зрадів її появі. Здавалося, він тримався як цілком порядна людина, а не як останній поганець, яким вона його знала.
   -  Невже ви завжди прагнете нагороди за свої зусилля?
   -  Звичайно, аякже! Я страшенно себелюбний, як ви, мабуть, спостерегли. І за все, що я даю, сподіваюся належної оплати.
   Її обдало холодком, але вона опанувала себе й знову дзенькнула сережками.
   -  Ой ні, насправді ви, Рете, зовсім не такий лихий. Це ви просто хизуєтесь.
   -  Але ж ви змінилися, слово честі! - сказав він і засміявся.- Де ви набрались цього християнського духу? Я стежив за вами через міс Дріботуп, але вона й на здогад не дала, що ви перейнялися жіночими чеснотами. Розкажіть мені більше про себе, Скарлет. Як ви прожили цей час, відколи ми не бачились?
   Давнє роздратування й неприязнь до Рета, викликані його поведінкою, заклекотіли у неї в серці, і вона вже ладна була врізати йому щось гостре. Однак замість цього всміхнулася, і на щоках її з'явились ямочки. Він присунув стільця ближче до неї, а вона нахилилась у його бік і поклала руку йому на плече, так ніби це само собою ВИЙШЛО.
   -  Та непогано, дякую, і в Тарі тепер усе гаразд. Звичайно, після того як пройшов Шерман через наші краї, ми чимало натерпілися, але все-таки будинку янкі не спалили, а худобу негри майже всю врятували, загнавши на болото. І врожай восени ми зібрали добрий, двадцять пак бавовни.
Звичайно, це мізерія проти того, що Тара може дати, але у нас майже нема кому працювати на полі. Тато каже, що наступний рік у нас буде кращий, ось тільки нудьга на селі неймовірна. Уявляєте, Рете,- ні балів, ні пікніків, і в усіх тільки й мови про те, якч скрутно стало жити! Боже, мені так оприкріло це все! А минулого тижня й зовсім терпець увірвався, отож тато сказав, що я повинна поїхати розвіятись. Ну, я й приїхала сюди, пошию собі кілька суконь, а тоді завітаю до Чарлстона - погостюю у тітки. Так приємно буде знову побувати на балах.
  "Оце,- подумала вона з гордістю,- витримала саме той невимушений тон, що треба. Що ми живемо не дуже заможно, але, в усякому разі, й не вбого".
  -  Бальні сукні вам дуже личать, моя люба, і, на лихо, ви це знаєте! Мені здається, справжня причина ваших роз'їздів та, що вам набридли ваші місцеві залицяльники і ви надумали деінде пошукати нових.
  У Скарлет промайнула думка: як добре, що Рет останні місяці пробув за кордоном і тільки недавно повернувся до Атланти! Інакше б він нізащо не бовкнув такої сміховини. В уяві її постала низка тамтешніх залицяльників: обдерті й дратливі Фонтейни, прибиті злиднями брати Манро, кавалери з Джонсборо й Фейєтвілла, які тільки й знають ходити за плугом, ставити огорожі та лікувати хвору стару худобу,- та вони взагалі забули, що на світі існують бали чи фліртування задля розваги! Але вона відігнала від себе ці згадки й пирхнула збентеженим смішком, наче підтверджуючи слушність його слів.
  -  Та що ви! - скромно озвалась вона.
  -  Нема у вас серця, Скарлет, хоча, може, якраз у цьому й полягає найголовніший ваш чар.- Він усміхнувся, як давніше бувало, кутиками уст, але вона розуміла, що це він каже їй комплімент.- Ви ж, звичайно, знаєте, що у вас чарів більше, ніж мало б дозволятися законом. Навіть я відчуваю їх, хоч і який грубошкірий. Я не раз запитував себе, чим саме ви змушуєте не забувати вас, я ж бо знав багатьох жінок і гарніших, ніж ви, і, безперечно, розумніших та й, боюся, морально вищих і добріших. Але от згадував я завжди - тільки вас. Провівши кілька місяців після капітуляції у Франції та Англії, далеко від вас і нічого не чуючи про ваше життя й тішачись товариством стількох чарівних жінок,- я часто згадував саме вас і все думав, як тут ви поживаєте.
  На мить Скарлет пройняло обурення, що він вважає
65
З Маргарет Мітчелл, кн. 2
якихось інших жінок гарнішими, розумнішими й добрішими за неї, але цей миттєвий спалах відразу й погас: адже в пам'яті у нього зберігалась таки вона з її принадами! Він її усе ж не забував! А це якраз полегшувало справу. Та й поводився він гепер дуже мило, майже так, як і годиться джентльменові за подібних обставин. Тепер усе, що їй треба,- це перевести розмову на нього й натякнути, що вона теж його не забувала, й тоді...
   Вона лагідно стисла йому плече, і на щоках у неї знов заграли ямочки.
   -  Ой Рете, ну як вам не сором брати на посміх таке бідне провінційне дівча, як я! Нізащо я не повірю, що ви хоч раз згадали про мене після тієї ночі. І не запевняйте мене, бо цього не могло бути, коли навколо вас снувало повно французьких і англійських красунь. Але я не для того сюди прийшла, щоб вислуховувати ваші вигадки про мене. Я прийшла... прийшла... через те...
   -  Через що ж?
   -  Ой Рете, я так переживаю за вас, так боюся! Коли вас випустять з цього жахливого місця?
   Він швидко накрив рукою її долоню і притис до свого плеча.
   -  Ваше переживання робить вам честь. А коли мене випустять - це важко сказати. Мабуть, тоді, коли закинуть зашморга на шию.
   -  Зашморга?
   -  Атож. Я сподіваюся, що виберуся звідси з мотузкою на шиї.
   -  Невже вас і справді повісять?
   -  Повісять - якщо знайдуть достатньо доказів проти мене.
   -  Ой Рете! - скрикнула Скарлет, прикладаючи руку до серця.
   -  Ви шкодуватимете за мною? Якщо ви належним чином пошкодуєте мене, я згадаю вас у своєму заповіті.
   Його темні очі відверто насміхалися з неї, а рука стисла їй долоню.
   Заповіт! Вона хутко опустила очі, боячись виказати себе, але все-таки трохи забарилася з цим, бо в його погляді раптом зблиснуло зацікавлення.
   -  На думку янкі, у мене має бути непоганий заповіт. Виглядає на те, що моє фінансове становище дуже їх цікавить. День у день мене викликає щораз інша слідча 
   група й ставить усілякі безглузді запитання. Ходять нібито чутки, що я загріб міфічне золото Конфедерації.
  -  А насправді хіба ні?
  -  Що за навідні запитання! Ви ж не зпрш від мене "маєте, що Конфедерація друкувала гроші на папері, а не кирбувала їх.
  -  Але звідки ж у вас такі гроші? Зі спекуляції? Тітонька Туп каже...
   -  ВИ мене неначе допитуєте!
  Хай йому чорт! Звісно, він має гроші. Вона так захопилася, що забула про потребу виявляти до нього ніжність.
  -  Рете, я просто місця собі не знаходжу, що ви опинилися тут. Невже у вас нема надії вирватися звідси?
  -  Nihil desperandum 3- такий мій девіз.
- Що це означає?
Це означає "можливо", моя чарівна невігласко.
  Вона покліпала своїми довгими віями, дивлячись на нього, і знову опустила очі.
- - О ні, ви ж такий спритний, що не дозволите себе помісити! Ви знайдете, як виплутатися з цієї халепи й вирватись на волю. А тоді...
  -  І що ж тоді? - запитав він тихо, нахиляючись ближче до неї.
  -  Ну, тоді я...- Скарлет в міру знітилась і навіть почервоніла. А почервоніти було не важко, бо їй забило дух, і серце гупало, мов барабан.- Рете, мені так шкода, що я... що я сказала вам тієї ночі... ви ж пам'ятаєте, під Ийф-енд-Реді. Я тоді була... ну, така перелякана й розгублена, а ви так... так... - Вона глянула вниз і побачила, що йот смугтява рука міцніше стисла її долоню. - І... мені годі здавалося, що я ніколи-ніколи не пробачу вам! Але коли тітонька Туп розповіла мені вчора, що ви... що вас можуть повісити... мені раптом стало ясно, що я... я...- Вони блиснула на Рета благальним поглядом, намагаючись передати в ньому весь біль розбитого серця. Ой Рете,
*  ж помру, якщо вас повісять! Це просто понад мої сили! І*о "умієте, я... І, не в змозі далі витримувати гарячий Плмгк його очей, вона кліпнула віями й опустила погляд.
  • Ще хвилька-і я заплачу - подумала вона з подивом
♦  * ""плюванням.- Може, таки й пустити сльозу? Чи природно це виглядатиме?"
  Нін швидко промовив.
   -  Боже мій, Скарлет, невже ви хочете сказати, що...- Руки його з такою силою стисли їй пальці, аж стало боляче.
   Вона міцно заплющила очі, видушуючи сльозу, але не забуваючи при тому підставити йому обличчя, щоб зручніше було поцілувати. Ось зараз його уста припадуть до її уст - їй раптом гак гостро згадався твердий і рішучий його цілунок, що у неї коліна підігнулися. Однак він не поцілував її. Розчарована й здивована, вона легенько розплющила очі й нишком зиркнула на нього. Чорнява його голова схилилася над її руками, він підніс одну руку до уст і поцілував, потім узяв другу й приклав на мить собі до щоки. Вона сподівалася бурхливого спалаху пристрасті, тож цей лагідний і ніжний жест вразив її. Скарлет цікавило, який зараз у нього вираз, але він же нахилив голову, і їй нічого не було видно.
   Вона поквапливо опустила очі, бо, підвівши раптом погляд, він би все вичитав з її обличчя. Вона була певна, що в очах у неї явно відбивається тріумф. Ще хвилина, і він зробить їй пропозицію... або принаймні скаже, що кохає її, і тоді... Поки вона спостерігала за ним крізь запону вій, він обернув її руку долонею вгору, щоб поцілувати,- і нараз закляк. Глянувши на свою долоню, вона вперше за весь рік побачила, які насправді зробилися в неї руки, і холодний жах стис їй серце. Це була рука якоїсь незнайомки, а не Скарлет О'Гари - та ж мала руку гладеньку, білу, з западинками, таку безпорадну. А ця рука - зашкарубла від роботи, опалена сонцем, покрита ластовинням. Нігті поламані й нерівні, на долоні тверді мозолі, на великому пальці - напівзагоєний пухир. Украй бридко вилискував на руці червоний пруг від киплячого жиру, яким вона обпеклася місяць тому. Побачивши це все, вона вжахнулась і мимоволі стисла долоню в кулак.
   Рет усе ще не підводив голови, й вона усе ще не бачила його обличчя. Силоміць розтиснувши їй кулак, він утупився в її долоню, а тоді взяв другу руку і так мовчки тримав обидві долоні, не відриваючи від них очей.
   -  Гляньте на мене,- звівши нарешті голову, озвався він дуже тихо.- І облиште цю скромницьку позу.
   Вона неохоче перевела на нього погляд, в якому проступали розгубленість і виклик. Чорні його брови були насуплені, очі пашіли вогнем.
   -  Отже, в Тарі все гаразд, це правда? І ви так багато грошей дістали за бавовну, що можете тепер роз'їжджати по гостинах. А що ви робили цими своїми руками - чи не ісмлю орали?
  Скарлет пробувала випручати руки, але Рет тримав їх міцно, і тільки водив великими пальцями по її мозолях.
  -  Це не руки дами,- мовив він і кинув їх їй на коліна.
  -  Та годі вам! - вигукнула вона, відчувши раптом полегкість, що вже не мусить прикидатись.- Яке кому діло, що я роблю своїми руками?
  "Ну й дурепа я,- подумала вона, люта на саму себе.- Треба було позичити чи й украсти тітчині рукавички. Але ж я не подумала, що у мене аж такі руки. Звичайно, пін не міг не помітити. А це ще я роззлостилася й зовсім усе зіпсувала. І треба ж було в ту хвилину, коли він ось-ось іробив би мені пропозицію!"
  -  До ваших рук мені, звісно, нема ніякого діла,- холодно зауважив Рет, з байдужим виглядом відхиляючись на стільці; обличчя його було непроникне.
  Тепер не піде з ним легко. Що ж, доведеться їй прикинутись овечкою, хоч і як це неприємно,- іншої ради нема, коли вона не хоче примиритися з поразкою. Може, хіба підлеститись до нього...
  -  Так брутально відкинути мої бідолашні руки! А все тільки тому, що я минулого тижня поїхала верхи прогулятися, не взявши рукавичок, і понатирала собі долоні.
  -  Яке в чорта прогулятися! - сказав він усе таким самим рівним голосом.- Ви працювали цими своїми руками, як послідущий чориюк. Що, може, не так? Тільки чому пи брехали мені про Тару, ніби там усе у вас гаразд?
  -  Але ж, Рете...
  -  Спробуймо-но разом дошукатися правди. Яка справжня мета ваших відвідин? Через ваше кокетство я був уже ледь не повірив, що я вам таки не зовсім байдужий і що ви переживаєте за мене.
  -  А я й переживаю! Справді-бо...
  -  Оце вже ні. Про вас, то хай би мене повісили й на шійвищій шибениці. Це видно на вашому обличчі так само ииразно, як сліди тяжкої праці на ваших руках. Вам щось потрібно від мене, і то дуже прикро, коли ви влаштували псреді мною справжню комедію. Чом ви так прямо не сказали мені про свою потребу? Тоді ви мали б куди більший шанс на успіх, бо коли я й ціную якусь чесноту и жінках, то це щирість. Але ні, ви прийшли сюди, дзенькаючи сережками та копилячи губки й кривляючись* наче кнойда, що заманює клієнта.
   Він не підвищив голосу, промовляючи останні слова, і не вирізнив їх якось інакше, але для Скарлет вони прозвучали як відляск батога, і в розпачі вона побачила, як розвіюються до решти її надії на одруження. Коли б Рет вибухнув гнівом, коли б у ньому заграло ображене самолюбство, коли б він висварився на неї, як то буває з іншими чоловіками, вона б його уговкала. Але оця крижана стриманість його тону лякала її, і вона зовсім розгубилася, не знаючи, на яку ступити. І хоч він сидів під арештом, а в сусідній кімнаті були вартові-янкі, вона раптом усвідомила, що з нього занадто небезпечний супротивник, аби гратися з ним в ошуканство.
   -  Гадаю, це мене пам'ять підвела. Мені не слід було б забувати, що ви - моєї натури і ніколи нічого не робите без корисливих мотивів. Отож подумаймо. Що ви ховаєте в рукаві, місіс Гамільтон? Я не припускаю думки, щоб ви були такі наївні й сподівалися, що я зроблю вам пропозицію.
   Вона зашарілась, але промовчала.
   -  Я ж вам не раз казав: я не з тих, які схильні до одруження. Невже ви могли забути ці мої слова?
   Оскільки Скарлет не відповідала, він повторив своє запитання, раптом втрачаючи самовладання:
   -  То не забули? Відповідайте!
   -  Ні, не забула,- покірно відказала вона.
   -  Ну й гравець же ви, Скарлет,- осміхнувся він.- Ви користаєтесь тим, що я сиджу у в'язниці й не маю жіночого товариства, тобто за вашим розрахунком я мав би клюнути на вас, як форель на черв'яка.
   "Але ж саме це ти й зробив,- подумала Скарлет з люттю,- і якби не мої долоні..."
   -  Ну, от ми й дошукалися більш-менш до істини, лишається ще тільки з'ясувати - що спонукало вас піти на це. Цікаво було б почути від вас правду: задля чого ви хотіли затягти мене у шлюбн> пастку?
   В голосі його забриніли лагідні, мало не запобігливі нотки, і Скарлет підбадьорилася. Може, ще не все втрачено. Звичайно, сподівання на одруження відпали, але попри всю свою безвихідь вона навіть зраділа. Щось було в цьому непорушно завмерлому чоловікові таке, що лякало Скарлет, і тепер сама думка про заміжжя з ним сповнювала її страхом. Але якщо вона правильно поведеться й розворушить його спогади, зіграє на співчутті до неї, то, може, 
   й витягне з нього позичку. Вона по-дитячому благально скривила обличчя.
  -  Ох Рете, я дуже потребую вашої допомоги... Якби ви були бодай трохи ніжним...
  -  Це моє покликання - бути... ніжним.
  -  У мене до вас, Рете, прохання - заради нашої давньої дружби зробіть мені одну послугу.
  -  Нарешті дама з мозолястими руками береться здійснювати свою властиву місію. Боюся, що "відвідини недужих та ув'язнених" - не зовсім відповідна для вас роль. То що вам треба? Грошей?
  Прямота запитання позбавляла Скарлет можливості наблизитись до суті справи сентиментальними манівцями.
  -  Не будьте такий злий, Рете,- вкрадливо сказала Скарлет.- Мені й справді потрібні гроші. Я прошу вас позичити мені триста доларів.
  -  Ось і істина, нарешті. Говоримо про кохання, а думаємо про гроші. Чисто по-жіночому! І дуже ви цих грошей потребуєте?
  -  О, дуже!.. Тобто не так, щоб дуже, але вони не завадили б.
  -  Триста доларів. Це величезна сума. Навіщо вони вам потрібні?
  -  Сплатити податок за Тару.
  -  Отже, ви хочете позичити грошей. Ну, коли ви по-діловому, то і я так само. Під яке забезпечення дам я гроші?
- Яке таке забезпечення?
      Забезпечення, яке гарантує, що мої гроші не пропадуть. Я ж не хочу викидати їх на вітер.- Голос його звучав підозріло рівно, ніби шовком стелився, але вона цього не помічала, думаючи лиш одне: що, може, врешті- решт і незле все обернеться.
  -  Мої сережки.
  -  Сережки мене не цікавлять.
      Тоді я віддам вам у заставу Тару.
  -  Та що я робитиму з фермою?
  -  Ну, ви могли б... могли б... Це непогана плантація. І ви нічим не ризикували б. Я розрахуюся з вами з наступного врожаю бавовни.
  -  Я не дуже цього певен.- Він відхилився на стільці й устромив руки в кишені.- Ціни на бавовну падають. Часи тепер важкі, і з грішми сутужно.
  -  Ох Рете, ви просто дражнитеся зі мною. У вас же мільйони!
   В очах у нього поблискували зловтішні вогники, коли він спостерігав за нек>.
   -  Отже, у вас усе гаразд, і ви не дуже й потребуєте грошей. Я вельми радий це чути. Приємно знати, що справи у давніх друзів ідуть добре.
   -  Ох Рете, ради Бога!..- вигукнула вона, з розпачу втрачаючи рештки мужності й контроль над собою.
   -  Не кричіть гак. Вам же, гадаю, не хочеться, щоб янкі почули. Хто-небудь казав вам, що очі у вас, як у кішки... і світяться в темряві?
   -  Облиште це, Рете! Я скажу вам усе. Мені гроші потрібні до зарізу. Я... я брехала, кажучи, що все у нас нормально. У нас так погано, що гірше вже нікуди. Батько... він... як не при собі. Він став такий чудний, відколи померла мама, й мені від нього ніякої допомоги. Він зовсім здитинів. І у нас нема кому працювати на полі й збирати бавовну, а годувати треба тринадцять ротів. І податки... Вони такі високі. Я скажу вам усе, Рете. Цілий рік ми жили надголодь. О, ви цього не знаєте! Ви й не уявляєте, що це таке! Ми ні разу не могли наїстися досхочу, і це жах - прокидатися вранці голодною й лягати спати голодною. І у нас нема теплої одежі, і діти весь час застуджені й хворі і...
   -  А звідки у вас ця чарівна сукня?
   -  Це з маминої портьєри,- відповіла Скарлет; пройнята розпачем, вона вже й не крилася зі своєю ганьбою.- Я можу витримати і голод, і холод, але тепер... тепер саквояжники підвищили податок на Тару. І гроші треба сплатити негайно. А у мене всіх грошей - одна золота монета в п'ять доларів. Мені вкрай потрібні гроші на податок! Ви розумієте це? Якщо я не сплачу податку, я... ми втратимо Тару, а ми просто не можемо її втратити! Я не можу до цього допустити!
   -  Чом же ви так прямо й не сказали мені про це, а взялися грати на моєму співчутливому серці,- адже я такий поступливий, коли йдеться про гарненьких жіночок. Ні, Скарлет, не вдавайтесь до сліз. Ви вже перепробували всі свої прийоми, за винятком цього, а його якраз я, може, й не витримаю. У мене й так серце крається, що ви упадали за моїми грішми, а зовсім не за моєю чарівною персоною.
   Скарлет пам'ятала, що в насмішкуватих словах на свою власну адресу - як і на адресу інших - він не раз казав правду, і допитливо глянула на нього. Чи й справді вона нразила його до живого? Невже-таки вона йому не байдужа? Може, таки й справді він збирався запропонувати їй руку й серце, поки не побачив її долонь? Чи він думав тільки повторити ту свою огидну пропозицію, яку вона вже мула двічі? Якщо вона йому не байдужа, то, може, ще вдасться якось його привернути. Але Ретові темні очі пронизували її аж ніяк не закоханим поглядом, та й тихий смішок його нічого такого не засвідчував.
  -  Це ваше забезпечення мені не підходить. Я не плантатор. Який там ще варіант у вас є?
  Ну що ж, лишається тільки останнє. Треба зважитись. Вона глибоко перевела подих і подивилась йому просто в вічі, відкинувши всяке кокетство й прикидання - всі її зусилля зосередилися на тому, щоб витримати цю хвилину, якої вона боялася найдужче.
  -  Я... я маю ще саму себе.
  -  Це як розуміти?
  Вона стисла щелепи, аж підборіддя зробилося квадратовим, а очі зблиснули смарагдом.
  -  Пам'ятаєте той вечір на веранді в тітоньки Туп, під час облоги? Ви сказали... ви сказали тоді, як сильно жадаєте мене.
  Він недбало відхилився на спинку стільця й подивився в її напружене обличчя, сам нічим не виявляючи своїх почуттів. Щось тільки промайнуло на мить в його очах, але уста так і лишилися зціплені.
  -  Ви сказали... сказали тоді, що ніколи Жодної жінки ще так не жадали, як мене. Якщо ви й досі цього прагнете, и - ваша. Рете, я згодна на будь-що, тільки, ради Бога, випишіть мені чек на гроші! Я обіцяю вам! Слово честі! Я від слова не відступлюся. Коли хочете, я навіть дам розписку.
  Він дивився на неї якимсь дивним поглядом, усе так само непроникним, і вона, кваплячись виговоритись, не могла зрозуміти, розважає це його чи викликає відразу. Якби він хоч що-небудь сказав, хоч слово! Вона відчувала, як починають пашіти у неї щоки.
  -  Мені терміново потрібні гроші, Рете. Інакше нас ми кинуть на дорогу, і цей клятий батьків управитель загребе весь маєток і...
  -  Хвилинку. Що дає вам підстави гадати, ніби я й досі •кидаю вас? І що ви варті аж триста доларів? Більшість *іпок цінує себе дешевше.
   Скарлет густо почервоніла: приниження її було цілковите.
   -  Чому ви на це йдете? Чом ви не махнете рукою на плантацію й не переберетесь до міс Дріботуп? Половина ж її будинку - ваша.
   -  Господи! - скрикнула вона.- Та невже ви нічого не тямите? Я не можу віддати Тару! Це моя батьківщина. І я не хочу її віддавати. Поки жива, я її не віддам!
   -  Ірландці - найдивовижніший народ,- мовив він, випростуючись на стільці й витягаючи руки з кишень.- Вони так високо цінують різні речі, які зовсім цього не варті. Як ось, приміром, землю. Що той клапоть землі, що цей - хіба не однаково? Але з'ясуймо нашу справу до кінця, Скарлет. Ви приходите до мене з діловою пропозицією. Я даю вам триста доларів, а ви стаєте моєю коханкою.
   -  Так.
   Тепер, коли це бридке слово вже прозвучало, їй ураз полегшало, і надія знову ожила. Він же сказав: "я даю вам". В очах у нього з'явився якийсь диявольський полиск, так наче він відчував незмірну втіху.
   -  А проте, коли я мав нахабство викласти вам цю саму пропозицію, ви виставили мене за двері. І ще обізвали всілякими крутими словами, докинувши при тому, що не бажаєте наживати "купу байстрюків". Ні, моя люба, я зовсім не троюджу ваші рани. Я тільки дивуюся, який у вас своєрідний розум. Ви не хотіли цього зробити для власної насолоди, а тепер згодні на це, щоб відігнати злидні, які стоять у вас під дверима. В цьому я бачу підтвердження своєї думки, що будь-яку цноту можна купити, коли маєш досить грошей.
   -  Ой Рете, навіщо ви це розводите! Коли хочете ображати мене - будь ласка, тільки дайте мені грошей.
   Дихати Скарлет стало легше. Рет не був би самим собою, якби не дошкулив їй своїми образами, відплачуючи за те, що вона колись йому допікала, і за те, що тепер спробувала його ошукати. Нічого, це можна стерпіти. Вона будь-що може стерпіти. Заради Тари варто. На коротку часину знову розквітло літо, і блакитне небо розкинулось у неї над головою, а сама вона простяглася на галявині в Тарі у густій конюшині й дивиться в напівдрімоті на громаддя хмар, схожих на замки, пахощі білого цвіту вдаряють їй у ніздрі, у вухах чути приємний гул роботящих бджіл. Пополуднева тиша, здалеку долинає лише порипування фургонів, що вертаються з хвилястих червоних полів 'Заради всього цього варто, ще й як варто.
  Вона підвела голову.
  -  То ви дасте мені грошей?
  Він подивився на неї явно задоволеним поглядом, і коли заговорив, голос його звучав чемно, але категорично:
  -  Ні, не дам.
  Вона не відразу збагнула значення цих слів.
  -  Я не міг би вам їх дати, навіть якби й хотів. При мені нема ні цента. І взагалі в Атланті у мене нема й долара. 'Звісно, я маю трохи грошей, але не тут. І я не збираюся казати, де саме й скільки. Бо якби я спробував виписати чек на якусь частку тих грошей, янкі накинулися б на мене, мов кури на хруща, і тоді б ні вам, ні мені не побачити з них жодного шеляга. То що ви на це скажете?
  Її лице враз стало землисто-зелене, на носі проступило ластовиння, рот скривився, як бувало у Джералда в хвилину безтямної люті. Вона скочила на ноги з якимсь звіряючим риком, від чого гамір у сусідній кімнаті раптом стих. Рет одним стрибком, як пантера, підскочив до неї і важкою своєю рукою затис їй уста, а другою міцно обхопив за стан. Вона шалено запручалася, намагаючись вкусити йому руку, копнути його по ногах, криком викричати свій гнів, розпуку, ненависть, гіркоту ображеної гордості. Вона звивалася і викручувалась із залізного його стиску, серце в неї мало не вискакувало з грудей, тугий корсет не давав вільно дихати. Але Рет тримав Скарлет міцно й брутально, аж до болю, а долоня його нещадно затуляла їй рота. Обличчя у нього побіліло під засмагою, в очах з'явилася жорсткість і тривога, коли він врешті підняв її зі стільця, притиснув до грудей і, сам сівши на стілець, посадив собі на коліна.
  -  Голубонько, перестаньте, ради Бога! Цитьте! Не кричіть! Вони ж зараз позбігаються. Заспокойтесь-бо. Ви хочете, щоб янкі побачили вас у такому вигляді?
  Скарлет було байдуже, хто її побачить, на все було ничхати, тільки пекло відчайдушне бажання вбити Рета, ііле якась поволока почала застувати їй думки. Вона не могла дихати - і від його задушливих обіймів, і від залізного обруча, яким став її корсет,- і лише безсило шарпались, сповнена злості й ненависті до Рета. А потім голос Його стих і подаленів, схилене над нею Ретове обличчя їй них рилося в дедалі густішому тумані, що налягав на неї, ЙЖ кінець кінцем і зовсім розпливлося в небутті, як і все інше довкола.
   Коли вона повільно, мов потопельник, що виринає на поверхню води, стала повертатися до пам'яті, страшенна втома пойняла її, не було ні сили, ні ясності в думках. Вона напівлежала на стільці без капелюшка, Рет легенько поплескував її по руці, стривожено вдивляючись у неї своїми чорними очима. Симпатичний молодий капітан силкувався влити їй у рот бренді зі склянки, це у нього не дуже виходило, і рідина стікала в неї по шиї. Решта офіцерів безпорадно стояла навкруг, перешіптуючись та махаючи руками.
   -  Я... я, здається, зімліла,- промовила Скарлет, і власний її голос прозвучав так глухо, що вона злякалася.
   -  Випий це,- сказав Рет, беручи склянку в офіцера й прикладаючи їй до уст. Тепер вона все пригадала, проте була надто слабосила, щоб бодай ужалити його нещадним поглядом.
   -  Ради Бога, я тебе прошу.
   Скарлет ковтнула, похлинулась і закашляла, але він знову приклав склянку до її рота. Вона ковтнула ще раз, і гаряча рідина опекла горло.
   -  Гадаю, їй уже краще, панове,- сказав Рет,- я вам щиро вдячний. Її дуже сильно вразила звістка про те, що мене можуть повісити.
   Офіцери в синьому, що розгублено переступали з ноги на ногу, кахикнули раз-другий, а тоді вийшли. Молодий капітан оглянувся з порогу:
   -  Може, ще чимось треба стати в пригоді?
   -  Ні, дякую.
   Він теж вийшов, причинивши за собою двері.
   -  Випийте ще,- сказав Рет.
   -  Ні.
   -  Випийте.
   Скарлет зробила іще ковток, і теплінь побігла по її тілу, а нетверді ноги поволі почали набиратися сили. Вона відсторонила склянку й спробувала підвестись, але Рет не дав їй встати.
   -  Заберіть свої руки. Я піду.
   -  Ще рано. Заждіть хвилинку. Ви знову зімлієте.
   -  Я радше зімлію серед дороги, ніж залишуся тут з вами.
   -  Як собі хочете, але я не дозволю вам зімліти серед дороги.
   -  Пустіть мене. Я ненавиджу вас.
  Легенький усміх з'явився на його устах, коли він почув ці її слова.
  -  Оце більше нагадує вас. Видно, що вам і справді кращає.
  На хвилину Скарлет змовкла, намагаючись розбурхати и собі гнів і тим самим додати собі снаги. Але вона надміру була знеможена. Її долала така втома, що вже не лишалося духу ні на ненависть, ні на якесь бажання. Поразка свинцем тяжіла на її душі. Вона все поставила на одну карту, і все програла. Навіть гордощі свої дозволила розтоптати. Кінець її останній надії. Кінець Тарі, кінець усій родині. Не знати скільки сиділа так Скарлет із заплющеними очима, чуючи поруч Ретове важке дихання, а бренді поступово розходилось по всьому тілу, даючи оманливе відчуття сили й тепла. Коли нарешті вона розплющила очі й глянула йому в обличчя, гнів знову збурився у ній. Побачивши, як наново стяглися у хмурості її скісні брови, Рет усміхнувся своєю звичною усмішкою.
  -  Отепер вам таки краще. Бачу по тому, як ви насупились.
  -  Звичайно, зі мною все гаразд. А ви, Рете Батлер, найбільший негідник, якого я бачила в житті! Ви з першого мого слова зрозуміли, що я збиралася сказати, і ви знали, що не дасте Мені грошей. А проте не зупинили мене. Ви ж могли бодай пожаліти...
  -  Пожаліти вас і позбавити себе нагоди все це почути? Оце вже ні. У мене ж тут так мало розваг! Та я і взагалі не пам'ятаю, чи коли чув щось так само приємне.- Він засміявся своїм глузливим сміхом. Почувши цей сміх, вона рвучко шарпнулась на ноги й сягнула рукою по капелюшка, але Рет стримав її за плечі.
  -  Зачекайте ще трохи. Ви вже добре себе почуваєте, щоб нам спокійно поговорити?
  -  Пустіть мене!
  -  Я бачу, що добре. Ну то скажіть мені одну річ. Чи и для вас єдиний півень, якого ви вхопили за хвоста? - Очі його пильно й гостро вдивлялись у неї, силкуючись не пропустити найменшої зміни в її обличчі.
  -  Не розумію.
  -  Чи я один такий, на кому ви випробовуєте свої чари?
  -  А чого це вас має обходити?
  -  Та має, і навіть більшою мірою, ніж ви гадаєте. То є у вас ще котрийсь чоловік на прикметі чи ні? Кажіть-но!
  -  Нема.
   -  Неймовірно! Не уявляю, щоб у вас не було в резерві ще п'ять-шість душ. Певно ж, хтось та знайдеться, що пристане на вашу доволі цікаву пропозицію. Я настільки впевнений у цьому, що хочу дати вам невеличку корисну пораду.
   -  Мені не треба ніякої вашої поради.
      І все-таки я висловлю її. Порада - це, здається, єдине, що я можу дати вам сьогодні. А ви прислухайтесь до неї, бо це добра порада. Коли ви маєте намір чогось домогтися від чоловіка, то не вибовкуйте перед ним усього так відразу, як зробили ось тепер. Намагайтеся діяти тонше, звабливіше. Це дає кращі наслідки. Свого часу ви знали, як цим послуговуватись, і знали досконало. Але коли оце щойно ви запропонували мені своє... м-м... забезпечення під мої гроші, вигляд у вас був шорсткуватий. Такі очі, як у вас, я бачив під час дуелі в мого супротивника, він годі стояв за двадцять кроків і ціляв у мене з пістолета,- видовище, скажу я вам, не з приємних. Воно не розпалює жаги в грудях у чоловіка. В такий спосіб чоловіка не завоювати, моя люба. Ви забули те, чого вас навчали змалку.
    - Я не потребую вашої науки, як мені поводитись,- відрубала вона, надягаючи капелюшка. І як він тільки може отак блазнювати, коли в нього мотузка на шиї, та ще коли знає, яка у неї скрута! Вона не помітила, що руки його у кишенях стиснуті в кулаки, неначе від люті на власне безсилля.
   -  Не журіться,- додав він, поки вона зав'язувала стрічки капелюшка.- Ви можете прийти, коли мене вішатимуть, і від цього вам, безперечно, полегшає. Це навіть дасть вам змогу розквитатися зі мною, в тому числі й за сьогоднішній день. А я відпишу вам дещицю у своєму заповіті.
   -  Дякую вам, але на той час, коли вас повісять, уже пізно буде плат.ити податок за Тару,- відказала вона з несподіваною зловтіхою впорівень до його власної, у глибині душі думаючи, що так воно й буде.
РОЗДІЛ XXXV
   Коли вона вийшла з приміщення штабу, небо все було тьмяно-сіре, й падав дощ. Солдати на майдані поховалися по своїх бараках, вулиці були порожні. Ніде не видніло жодного повозу, і Скарлет стало ясно, що доведеться пішки долати таку далеку дорогу додому.
   Невдовзі тепло від бренді розвіялося і, хоч вона йшла не пристаючи, холодний вітер пронизував її до дрижаків, а краплі дощу голками впиналися в обличчя. Тонка пелеринка тітоньки Туп за хвилину промокла й важкими липучими складками прилягла до тіла. Скарлет розуміла, що оксамитову сукню зіпсуто, а півняче пір'я на капелюшку пообвисало й мало такий самий жалюгідний вигляд, як і на їхньому колишньому власникові в дощову днину серед обори у Тарі. Цеглини на хіднику де-не-де розкришилися, а місцями їх і зовсім не було. Баюри там сягали по кісточку, і черевички Скарлет не раз застрягали в них або й зовсім спадали з ніг. Тоді вона мусила нахилятись, дістаючи черевичок, і поділ сукні бруднився в багнюці. Зрештою вона перестала обминати калюжі, ступаючи просто у воду й тягнучи за собою обважнілі спідниці. їй було холодно в ноги від намоклих нижніх спідниць і панталонів, але її вже не обходило, що геть знівечено нове вбрання, на яке покладалися такі великі надії. Вона вся промерзла, спроневірилась і пройнялася розпачем.
  Як вона вернеться до Тари й подивиться всім у вічі після тих своїх самовпевнених слів? Як скаже їм, що вони мусять вибиратися світ за очі? Як вона покине це все - червоні поля й високі сосни, темні болотисті луки й тихе кладовище, де спочиває Еллен у густій тіні кедрів?
  Вона натужно брела ковзькою дорогою, і ненависть до Рета палила їй серце. Ну ж і поганець! Вона мала надію, що його таки повісять і їй не доведеться більше зустрічатися з ним, призвідцем її ганьби й приниження. Звичайно, він міг би дістати для неї гроші, якби схотів. Та повісити його мало! Дякувати Богові, що він. хоч зараз не бачить її, коли вона промокла до рубця, коли волосся у неї розкудлане й зуби цокотять від. холоду. Який, певно, бридкий вона має вигляд, і як він. шкилював би з неї!
  Негри, які траплялися їй дорогою, нахабно шкірили зуби й глузливо сміялися поміж себе, бачачи, як вона поспішає захекуючись, спотикається, послизається у багнюці, зупиняється витягти з баюри черевичок. Як сміють вони кпити, чорні мавпи! Як сміють брати на сміх її, Скарлет О'Гару з Тари! Вона ладна була так їх відшмагати, щоб аж кров'ю вмилися. І якого чорта ці янкі дали їм волю, дали змогу насміхатися над білими!
  На вулиці Вашингтона звідусіль на неї віяло такою самою понурістю, яка панувала в її душі. На відміну від Персикової вулиці,тут не було ні руху, ні метушні. Колись тут стояло чимало гарних будівель, але тільки декотрі з них відбудовано. Зате раз у раз із гнітючою нав'язливістю впадали в око задимлені підмурівки та самотні чорні комини, що їх тепер називали "Шерманові вартові". Стежки до будинків позаростали травою, моріжки вкрилися бур'янами, і тільки стирчали кам'яні тумби з написаними на них іменами, такими знайомими, та стовпчики, до яких уже ніхто ніколи не припне коней. Холодний вітер і дощ, багнюка й голі дерева, тиша й пустка. Як же у неї промокли ноги, та який неблизький світ додому!
   Вона почула чвакання копит позаду і відступила далі від краю хідника, бо й так уже тітоньчину пелеринку геть усю заляпало. Дорогою звільна посувалася бричка, і Скарлет оглянулася, хто це їде, вирішивши, що попроситься підвезти, якщо возій білий. Через дощ їй майже нічого не було видно, але коли бричка порівнялася з нею, вона побачила наполовину прикрите брезентовою запоною, що звисала з дашка, обличчя возія. Воно видалося їй по знаку, і Скарлет зійшла на дорогу, аби краще придивитись; цю мить почулося збентежене покахикування і добре знайомий голос зраділо й здивовано вигукнув:
   -  Міс Скарлет, їй-богу!
   -  Ох, містер Кеннеді! - вихопилось у неї, і, розбризкуючи багнюку, яка ще більше бруднила пелеринку, вона кинулася до брички й припала до забрьоханого колеса.- Я ще ніколи в житті не була така рада, як цій зустрічі!
   Він спаленів від задоволення, відчувши в її словах щирість, швиденько сплюнув тютюнову жуйку по другий бік брички і спритно скочив на землю. Потім, захоплено потиснувши руку Скарлет, відгорнув угору брезент і допоміг їй сісти в бричку.
   -  І що ви робите тут одна, міс Скарлет? Хіба ви не знаєте, як небезпечно в ці дні самій ходити? А промокли, як хлющ! Накиньте ось на ноги повстину.
   Він заметушився коло неї, квокчучи, мов курка, і вона залюбки віддалася під цю дбайливу опіку. Так приємно, коли хтось коло тебе метушиться, турботливо квокче або й шпетить, навіть якщо це всього тільки Френк Кеннеді, ця стара діва у штанях. А надто це тішило душу після брутального поводження Рета. І, само собою, мило ж побачити земляка з рідних околиць, коли ти так далеко від домівки! Френк був добре вдягнений, помітила вона, та й бричку мав нову. Кінь теж здавався молодим і вгодованим, от лишень Френк виглядав куди старшим, ніж мав би бути, старшим, ніж тоді на свят-вечір, коли приїхав зі своїми хлопцями до Тари. Він схуд і зблід, жовті очі стали водяві, а шкіра пообвисала мішками. Рудувата борідка ще більш порідшала, вона вся була в тютюновій жуйці і така розкошлана, наче він безугаву її смикав. Але настрій у нього був жвавий і веселий, що вельми вирізняло його серед зажурених і пригнічених городян у місті.
  -  Мені дуже приємно бачити вас,- щиро сказав Френк.- Я й не знав, що ви в Атланті. Минулого тижня я бачив міс Дріботуп, але вона не сказала мені, що ви приїжджаєте. А чи... м-м... чи не приїхав з вами ще хто-небудь з Тари?
  Старий дурень,- він має на думці Сьюлін!
  -  Ні, ніхто не приїхав,- відповіла Скарлет, закутуючись у повстину й підтягуючи її аж під шию.- Я приїхала сама. І я не попереджувала тітоньку Туп, що приїду.
  Він прицмокнув на коня, і той зрушив з місця, обережно ступаючи осклизлою дорогою.
  -  А чи всі ваші в Тарі дужі-здорові?
  -  О так, більш-менш.
  Вона мусить придумати якусь тему для розмови, хоч їй зараз так важко говорити. Голова у неї мов свинцем налита після її поразки, і все, чого вона хоче, це щільніше загорнутися цим теплим покривалом і сказати собі: "Не думатиму зараз про Тару. Подумаю пізніше, коли буде не так гірко". От коли б втягти його в яку-небудь балачку, якої вистачило б йому на всю дорогу додому, щоб вона могла мовчати й тільки вряди-годи докидати: "Як це чудово!" або "Ну, ви й молодець!".
  -  Мене, містере Кеннеді, дуже втішила ця зустріч з вами. Може, це й недобре з мого боку, що я не спілкуюся з давніми друзями, але ж я зовсім не знала, що ви в Атланті. Хтось мені, здається, казав, ніби ви осіли в Марієтті.
  -  У мене тільки справи в Марієтті, чимало справ,- озвався він.- А міс Сьюлін хіба не переказувала вам, що я облаштувався в Атланті? Не розповідала про мою крамницю?
  Щось таке Скарлет невиразно пригадувала - цвірінькіт Сьюлін про Френка та про його крамницю, але вона ніколи особливо не прислухалася до балачок Сьюлін. Досить було знати, що Френк живий і одного чудового дня звільнить її від. клопотів про Сьюлін.
  -  Ні, ані слова,- збрехала Скарлет.- Отже, у вас уже є крамниця? Спритний же ви, я бачу!
   Він трошки образився, що Сьюлін не оприлюднила його поступу, але ту ж мить і розплився в усмішці від компліменту Скарлет.
   -  А так, я завів собі крамницю, і непогану, смію думати. Люди кажуть, я вроджений купець.- Він втішено засміявся тим своїм схожим на квоктання сміхом, що завжди гак дратувало Скарлет.
   "Самовпевнений старий дурень",- подумала вона.
   -  Та ви хоч би за що взялися, досягнете успіху, місгере Кеннеді. Але скажіть, ради Бога, як вам пощастило заснувати крамницю? Коли ми з вами бачились позаторік на Різдво, ви ж казали, що не маєте й гроша за душею.
   Він прочистив захрипле горло, прочесав п'ятірнею свої баки і всміхнувся сором'язливою нервовою усмішкою.
   -  Ну, це довга історія, міс Скарлет.
   "Богу дяка! - подумала вона.- Може, якраз її й вистачить до самого дому". А вголос промовила:
   -  То розкажіть же.
   -  Пригадуєте, коли ми востаннє приїжджали до Тари в пошуках провіанту? Так от, невдовзі по тому я перейшов у бойову військову частину. Тобто пішов на фронт. Інтендантство моє скінчилося. В інтендантській службі, міс Скарлет, відпала потреба, бо ми вже нічого, власне, не могли нашкребти для війська, і я подумав, що здоровому чоловікові місце на передовій. Тож якийсь час я прослужив у кінноті, доки не дістав поранення в плече.
   У нього був такий гордовитий вигляд, що Скарлет мусила зауважити:
   -  Жах який!
   -  Ні, рана була несерйозна, навіть не зачепило кістки,- дещо розчаровано уточнив він.- Мене відправили на південь до шпиталю, а коли я майже видужав, до міста підступили янкі. Ото гаряча була пора! Це сталося зовсім несподівано, і всі з нас, хто тримався на ногах, подались перетягувати всяке добро з армійських складів та обладнання зі шпиталів до залізниці, щоб вивезти його. Тільки завантажили ми один поїзд, як у місто вдерлися янкі, і ми мусили щодуху тікати з другого кінця міста. Ну ж і прикре було видовище - сидимо ми на дахах вагонів і дивимось, як янкі палять усе те добро, що ми полишили над залізницею. Його було накладено на добрих півмилі вдовж колій, і геть усе те вони спалили, міс Скарлет. Ми й самі насилу встигли дати драла.
   -  Жах який!
   -  Справді, таки жах. Чистий жах. А потім наїш повернулися до Атланти, і наш поїзд теж сюди прийшов. Ну, а скоро по тому, міс Скарлет, війна скінчилася, і... І стільки всякого там добра валялося - і посуду, і ліжок, і матраців, і коців, і все воно нічиє. Я гадаю, по закону воно все належало янкі. Адже такі були умови капітуляції, еге ж?
   -  Умгу,- підтвердила, майже нічого не чуючи, Скарлет. Вона тепер обігрілась, і її хилило на сон.
   -  Я й досі не певен, чи правильно тоді вчинив,- провадив він далі заклопотаним тоном.- Але я собі розважив, що всі ці речі янкі, власне, і не потрібні. Вони, мабуть, спалили б їх, та й годі. А наші ж люди заплатили за них свої кровні гроші, то я й подумав, що це добро мало б таки належати Конфедерації або вже конфедератам. Ви розумієте, що я маю на увазі?
   -  Умгу.
   -  Я радий, що ви згодні зі мною, міс Скарлет. Бо воно й досі муляє мені на сумлінню. Вже скільки людей казало мені: "Та годі морочитись цим, Френку",- а я все не можу. Я б не міі ходити з піднесеною головою, якби вважав, що вчинив не слушно. То ви гадаєте, що я мав слушність?
   -  Звичайно,- сказала вона, байдужа до того, що цей старий дурень торочить. Йому докори сумління муляють. Коли чоловік дожив до такого віку, як Френк Кеннеді, то мав би вже знати бодай те, що не варт забивати собі памороки всякими дурницями. Але він завжди був такий вразливий та шамотливий, як стара діва.
   -  Радий від вас це чути. Після капітуляції у мене було десять доларів сріблом, ото й тільки. Ви ж знаєте, що янкі зробили з Джонсборо, де був мій будинок і крамниця. Я просто й гадки не мав, за що мені братися. Але на ці десять доларів я покрив дах над старою крамничкою на П'яти Променях, попереносив туди шпитальне причандалля і почав його потихеньку спродувати. Всі потребували ліжок, посуду, матраців, тож продавав я їх недорого, зваживши, що це добро належить і іншим людям, не тільки мені. Проте трохи я таки заробив на цьому, і прикупив тоді ще краму, а далі вже пішло й пішло. Гадаю, що як усе буде гаразд, я розживуся на добрі гроші.
   При слові "гроші" в голові у Скарлет ураз проясніло і вся її увага звернулася на співрозмовника.
   -  То ви кажете - розжилися на добрі гроші? ,
   Він аж розпромінився, що так зацікавив Скарлет своєю
розповіддю. Жінки, коли не лічити Сьюлін, були уважні до
нього тільки з чемності, тож йому дуже лестило, що така красуня, як Скарлет, прислухається до його слів. Він сповільнив ходу коня, щоб устигнути розповісти все раніше, ніж довезе свою супутницю до дому.
   -  Я не мільйонер, міс Скарлет, і порівняно до гих грошей, що я колись мав, теперішні мої статки - це абищиця. Але все ж цього року я заробив тисячу доларів. З них, ясна річ, п'ятсот пішло на купівлю нових товарі", на ремонт крамниці, на сплату оренди. Однак п'ятсот доларів я таки маю чистого прибутку, і оскільки оборот дедалі зростає, наступного року розраховую мати зо дві тисячі. А куди вкласти їх, я знайду, бо, щоб ви знали, у мене тут ще одна добра оборудка є на прикметі.
   Розмова про гроші збудила жваве зацікавлення у Скарлет. Вона прикрила очі густими темними віями й присунулась трохи ближче до оповідача.
   -  А що це за оборудка така, містере Кеннеді?
   Він засміявся і шмагонув коня віжками по крижах.
   -  Я, мабуть, набрид вам, що розводжуся про всякі торговельні справи, міс Скарлет. Гарненьким жіночкам, як-от ви, зовсім ні до чого затуманювати собі цим голову!
   Старий дурень!
   -  Та я, звісно, нічого не тямлю у справах, але все-таки це страх як цікаво! Розкажіть мені, будь-ласка, все-все,, а чого я не розумітиму, ви розтлумачите.
   -  Оборудка, що у мене на прикметі,- це тартак.
   -  Що-що?
   -  Це лісопильня, де пиляють ліс і роблять дошки. Я ще не придбав цього тартака, але приміряюся. Є такий чоловік на ім'я Джонсон, у нього тартак тут за містом, на Персиковій дорозі, і йому припекло продати його. Він гостро потребує готівки, тож згоден не тільки продати мені тартак, а ще й працювати у мене за потижневу платню. Це один з небагатьох тартаків у наших околицях, міс Скарлет. Більшість їх янкі зруйнували. Тож кожен, хто має тартака, все одно що має золоту жилу, бо за дошки можна тепер заправити будь-яку ціну. Адже янкі стільки тут попалили будинків, що людям нема де жити, і тому всі мов пошаліли з цим будуванням. А деревини не вистачає, і ніде її швидка не дістанеш. Люди ж напливають до Атланти звідусіль: і з сільської місцевості, хто не може обробити землю без негрів, і янкі та саквояжники, що кинулися обгризати рештки м'яса з наших кісток. Кажу ж вам: невдовзі Атланта стане великим містом. І всі в ньому будуватимуться, тож
я й збираюся придбати цей тартак, як тільки виправлю борги з декотрих своїх боржників. За рік о цій порі мені вже легціе дихатиметься, коли говорити про гроші. Я гадаю... гадаю, ви знаєте, чому я так прикро хочу роздобутись на гроші, еге ж?
  Він почервонів і знову кахикнув. "Це він про Сьюлін",- зневажливо подумала Скарлет.
  На хвильку в неї промайнула думка, чи не позичити у нього триста доларів, але хоч яка була втомлена, вона зрозуміла, що нічого з цього не вийде. Він збентежиться, почне затинатись, вигадувати різні викрути, і грошей таки не дасть. Він тяжкими зусиллями заробив їх, щоб навесні одружитися зі Сьюлін, і якщо зараз поступиться ними, весілля доведеться знову відкласти на бозна-як довго. І навіть якби вона пробудила в ньому співчуття й зіграла на його обов'язку щодо майбутньої рідні й стягла обіцянку позичити грошей, Сьюлін нізащо б на ще не погодилась. Сьюлін дедалі дужче боїться лишитися в дівках, і ладна землю й небо зрушити, аби швидше вискочити заміж.
  І що цей старий дурень побачив у тій вічній скиглійці, що так рветься звити їй тепле гніздечко? Сьюлін зовсім не заслуговує на закоханого чоловіка з прибутками від крамниці й лісопильні. Дорвавшись до грошей, Сьюлін ту ж мить набундючиться й ні цента не дасть, щоб підтримати Тару. Ні, хто-хто, а тільки не Сьюлін! їй аби лише вирватися Звідти, а що станеться з Тарою - чи продадуть її за несплату податків, чи вона піде з димом - їй байдужісінько, якщо в неї будуть гарні сукні та перед її ім'ям стоятиме "місіс".
  Коли Скарлет подумала про те, яке забезпечене майбутнє чекає на Сьюлін та яке непевне майбутнє у неї самої і в Тари, пекуча злість опекла її через несправедливість життя. Скарлет хутко перевела погляд на розгаслу вулицю, щоб Френк не помітив виразу її обличчя. То вона втратить усе, що має, тоді як Сью... І раптом у голові в Скарлет зродився рішучий замір.
  Сестричці не дістанеться ні Френк, ні його крамниця, ні лісопильня!
  Сьюлін не заслужила їх. Усе це здобуде вона, Скарлет. Вона подумала про Тару, згадала Джонаса Вілкерсона, що мов гримуча змія виріс у них перед будинком, і вхопилася за останню соломинку, яка ще лишилася від затопленого корабля її життя. З Регом у неї не повелося, але Бог натомість послав їй Френка.
   "Тільки чи зможу я загнуздати його?" Вона стисла пальці в кулак, невидюще втупившись у пелену дощу. 