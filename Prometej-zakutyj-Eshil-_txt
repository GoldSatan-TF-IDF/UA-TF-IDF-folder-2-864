
  

   Есхіл
   Прометей закутий
  

  

   

    ДІЙОВІ ОСОБИ
   

   Влада й Сила - слуги Зевсові.
   Гефест - бог-коваль.
   Прометей - титан.
   Океан - титан.
   Хор Океанід - дочок Океанових.
   Іо - діва-телиця, дочка Інахова.
   Гермес - вісник Зевсів.
  

  

   

    Пролог
   

   Скеляста гірська пустеля. Три божества - Гефест з молотом і ланцюгом в руках, Влада і Сила - підводять в'язня Прометея до скелі.
   

   ВЛАДА
   От і прийшли ми аж на самий край землі,
   В безлюдну далеч Скіфії пустельної.
   Пора, Гефесте, повеління виконать
   Отцеве і до кручі стрімковерхої
   5]
   Оцього міцно прикувать зухвалого
   Нерозривними ковами залізними.
   Твій квіт укравши, на усе придатного
   Вогню він сяйво смертним дав,- за гріх оцей
   Повинен кари від богів зазнати він,
   10]
   Щоб научився Зевсові коритися
   І так прихильно до людей не ставився.
   О Владо й Сило, волю вже ви Зевсову
   Вчинили,- більше вам робити нічого.
   А я прикути бога чи наважуся
   15]
   Родимого до кручі буревійної?
   Та зважитись повинен неминуче я,-
   Отцевим страшно повелінням нехтувать…
   (До Прометея).
   Високодумний сину велемудрої
   Феміди! Хоч недоброхіть, кайданами
   20]
   Тебе припну я до бескету голого,
   Де ти людського не почуєш голосу
   Й обличчя не побачиш; сонцем палений,
   Увесь ти почорнієш і радітимеш,
   Що світло дня барвистошатна вкрила ніч…
   25]
   Та знову сонце ранню росу висушить,
   І знов тебе ця вічна мука гризтиме -
   Бо ще й не народився визволитель твій.
   Ось плід твоєї до людей прихильності.
   Ти богом бувши, гніву не боявсь богів
   30]
   І понад міру смертним ти пошану дав -
   Отож ці кручі завжди стерегтимеш ти
   Без сну й спочинку, ніг не розгинаючи,
   І марні будуть скарги всі і лементи, 
   Бо невблаганне серце у Кропіона,-
   35]
   Жорстокі завжди ці нові велителі!
   ВЛАДА (до Гефеста)
   Для чого час на марні жалі гаєш ти
   І бога не сахаєшся, ворожого
   Богам, що видав людям твій почесний дар?
   ГЕФЕСТ
   Покровенство і приязнь - то велика річ!
   ВЛАДА
   40]
   Звичайно. А наказу не послухати
   Отцевого - ще більше слід боятися?
   ГЕФЕСТ
   Жорстокий завжди і завзяття повен ти.
   ВЛАДА
   А сльози проливати - це не ліки теж,
   І не трудися марно, не поможе це.
   ГЕФЕСТ
   45]
   Ох, та яке ж огидне ремесло моє!
   ВЛАДА
   Чого ти нарікаєш? Щиро кажучи,
   Причина мук цих - не в твоїй умілості.
   ГЕФЕСТ
   Хай нею краще інший володітиме.
   ВЛАДА
   Все можуть боги, тільки не владарити.
   50]
   Нікому не підлеглий тільки Зевс один.
   ГЕФЕСТ
   Я знаю це й не буду сперечатися.
   ВЛАДА
   Ти ланцюгами швидше прив'яжи його,
   Щоб батько твого не побачив гаяння.
   ГЕФЕСТ
   Поглянь-бо, ось готові ланцюги йому.
   ВЛАДА
   55]
   Вклади злочинця руки в них і, молотом
   їх заклепавши, міцно до скали прикуй. 
   ГЕФЕСТ
   Готово,- недаремно потрудився я.
   ВЛАДА
   Міцніше вдар, притисни, не ослаблюй пут,
   Він і з кута тісного вміє вимкнути.
   ГЕФЕСТ
   60]
   Одна рука прибита невідривано.
   ВЛАДА
   Припни ж тепер і другу, щоб мудрій оцей
   Дізнався, що від нього не дурніший Зевс.
   ГЕФЕСТ
   Чи зможе хто, крім в'язня, докорить мені!
   ВЛАДА
   Тепер ці груди простроми загостреним
   65]
   Клином залізним і прибий міцніше їх.
   ГЕФЕСТ
   Ой леле, з мук я плачу Прометеєвих!
   ВЛАДА
   То ти над ворогом ридаєш Зевсовим?
   Не довелось би й над тобою плакати.
   ГЕФЕСТ
   Очам нестерпне бачиш ти видовище.
   ВЛАДА
   70]
   Я бачу, що приймає він заслужене.
   Та ланцюгами й ребра обв'яжи йому.
   ГЕФЕСТ
   Я знаю й сам, що треба,- не наказуй-бо.
   ВЛАДА
   Наказувати буду, ще й покрикну я.
   Схилися вниз і в кільця гомілки закуй.
   ГЕФЕСТ
   75]
   Готово! Це зробити - невелика річ.
   ВЛАДА
   Прикуй тепер і ноги процвяховані,-
   Суддю в цій справі матимеш суворого. 
   ГЕФЕСТ
   Із постаттю твоєю схожа й мова ця.
   ВЛАДА
   Сам - будь ласкавий, а моєю гнівністю
   80]
   І вдачею твердою не кори мене.
   ГЕФЕСТ
   Ходімо звідси,- тож увесь у путах він.
   ВЛАДА (до Прометея)
   Тепер зухвальствуй і кради богів дари
   Для тих недовгоденних! З тяжких мук твоїх
   Здолають, може, смертні увільнить тебе?
   85]
   Даремно Прометея прозорливого
   Ім'я ти маєш - сам-бо потребуєш ти
   В недолі Прометея-визволителя.
   

   Гефест, Влада й Сила відходять.
   

   ПРОМЕТЕЙ (сам)
   Ефіре божественний! О джерела рік!
   О бистрокрилі вітри й незліченної
   90]
   Морської хвилі гомін! Земле, мати всіх,
   І всевидющий сонця круг,- вас кличу я,
   Погляньте, що - сам бог - я від богів терплю!
   Подивіться, ганебне яке
   Мордування довгі тисячі літ
   95]
   Терпітиму я!
   Безчесні які мені вигадав пута
   Блаженних богів новий володар.
   Ой горе! З теперішніх мук і майбутніх
   Я ридаю… Коли ж буде край
   Безбережному цьому стражданню?
   100]
   Що мовлю я! Прийдешнє все виразно я
   Передбачаю завжди, й несподіваних
   Нещасть нема для мене,- отже, легко
   Повинен долю зносити присуджену:
   105]
   То - нездоланна сила Неминучості.
   Та як мені мовчати й як повідати
   Про долю нещасливу! Дав-бо смертним я
   Почесний дар - за це мене й засуджено:
   В сухім стеблі сховавши, джерело вогню
   110]
   Я переніс таємно, й людям сталося 
   Воно на всі мистецтва їх навчителем.
   Оцей-бо злочин я тепер покутую,
   В кайданах лютих просто неба висячи.
   

   Чути шелест у повітрі.
   

   А! а! а!
   

   Наближається хор Океанід.
   

   ПРОМЕТЕЙ
   115]
   Але що то за шелест і подих незримий?
   Чи то боги? чи смертні? чи інше то щось?
   Хто до бескетів цих на край світу прийшов
   Видивлятись на муки безмежні мої?
   Погляньте ж па в'язня, бездольного бога,
   120]
   На отцевого ворога, всім божествам,
   Що входжають до Зевса в покої,
   Осоружного тим, що не в міру
   До смертних прихильності мав.
   Ой, шелест я знову чую пташиний,
   125]
   І ефір навколо дзвенить
   Від помахів крил легковійних.
   Та страшить мене все, що надходить.
   

   На крилатій колісниці з'являється хор Океанід.
  

  

   

    Парод
   

   ВСТУПНИЙ ХОР
   Строфа 1
   Ні, не жахайсь! Льотом легким
   Ніжну любов ми до оцих
   130]
   Скель несемо,- ледве вдалось
   Нам прихилить хором благань
   Серце тверде батька богів,
   Нас проводжали буремні вітри…
   Брязкіт оков враз долетів
   До глибини наших печер,
   І, сором забувши святий, босоніж
   135]
   Прилинули в повозі ми крилатім.
   ПРОМЕТЕЙ
   Ой леле, леле!
   О Тетії плодющої памолодь, дочки
   Океану-отця, що котить вали 
   Довкола землі невсипущим потоком,-
   140]
   На мене погляньте, дивіться усі,
   Як, кайданами скований, тут
   На ненавидній варті мушу стоять
   Над урвищем скелі стрімкої.
   ХОР
   Антистрофа 1
   О Прометей! Хмарою жах
   145]
   Нам оповив сповнені сліз
   Очі ясні - бачимо ми,
   Як на скелі в муках тяжких
   Сохне твоє в сором і глум
   Сталі міцної вповите тіло.
   Небом новий править стерник -
   150]
   Силою Зевс право нове
   Завів на Олімпі, святі прадавні
   Закони злочинно зламавши нині.
   ПРОМЕТЕЙ
   О, коли б під землю він кинув мене,
   Під склепіння Аїда, що мертвих ховає,
   Аж у тартар безкрайній, і там
   155]
   Закував жорстоко в кайдани залізні,
   Щоб ні бог, ні смертний, ніхто не радів
   Із муки моєї!
   А тепер - бездольний, забава вітрів,
   Ворогам страждаю на втіху.
   ХОР
   Строфа 2
   Та хто з богів, немилосердний,
   160]
   Із тебе глумував би тут?
   Недолею твоєю хто
   Не вболіватиме, крім Зевса? Завжди лютий,
   Незламний волею, це ж він
   владі приборкав своїй
   Весь Уранів рід.
   165]
   Вщухне тоді він, як серце утолить чи силою
   Хтось одбере йому власть потужну. 
   ПРОМЕТЕЙ
   Хай у путах ганебних, знеславлений, я
   Знемагаю тепер,- я іще знадоблюсь
   Блаженних пританові, щоб перед ним
   170]
   Прозорливо викрити змову нову,
   Що берло й пошану йому відбере.
   Та мене не облестить розмовами він
   Медяними, погрози суворої страх
   Таємниці від мене не вирве, аж поки
   175]
   3 кайданів жорстоких мене звільнить,
   І за цю нестерпну ганьбу
   Побажає сам заплатити.
   ХОР
   Антистрофа 2
   Відваги повен, ти ніколи
   Гіркій біді не улягав.
   180]
   Та надто вільно мовиш ти,
   За тебе душу нам проймає жах пекучий,
   За долю журимось твою,-
   Як через море страждань
   В тиху пристань ти
   Сам допливеш, непохильний - бо волею Кроносів
   185]
   Син, недіймане у нього серце.
   ПРОМЕТЕЙ
   Я знаю, що лютий, жорстокий Зевс,
   Справедливість йому - його самоволя;
   Але прийде час -
   Злагіднійте він під ударом важким,
   190]
   Погамує свій безнастанний гнів,
   І дружній зі мною закласти союз
   Поспішить він до мене назустріч.
   Епісод перший
   ХОР (Старша Океаніда)
   Скажи всю правду, розкажи докладно нам,
   В якій провині Зевс, тебе винуючи,
   195]
   Глумує з тебе тяжко і безчесно так,-
   Скажи, як ця розмова не гнітить тебе. 
   ПРОМЕТЕЙ
   Як боляче, як важко це розказувать,
   Та гірко ж і мовчати,- так і так болить.
   Як боги, вперше почали злоститися
   200]
   І учинивсь між ними лютий заколот,-
   Одні-бо скинуть намагались Кроноса,
   Щоб Зевс владарив, інші ж їм противились,
   Царем богів Кроніда не бажати,-.
   В той час титанам радив якнайкраще я,
   205]
   Урана й Геї дітям, та умовить їх
   Не міг я. Буйним серцем зневажаючи
   Ті хитрощі, самою тільки силою
   Вони здобути владу сподівалися.
   Не раз я чув провіщення від матері
   210]
   Феміди-Геї (під двома іменнями
   Єдина постать), як скінчиться заколот.
   Тоді не тиском сили, не потужністю,
   А підступом належить подолать богів
   (Вони ж мене не вшанували й поглядом,
   215]
   Коли я перед ними говорив про це).
   Тому волів я краще в цих обставинах
   Вдвох з матір'ю допомагати Зевсові,
   Як-то допомагає вільний вільному.
   Безодня чорна тартару моєю лиш
   220]
   Порадою - і Кроноса одвічного,
   І всіх його сподвижників поглинула.
   За цю послугу карою жахливою
   Владар богів жорстоко відплатив мені.
   Властиво-бо усім тиранам хворіти
   225]
   На боязку до друзів недовірливість.
   Питали ви, з якої це причини вій
   Глумує так із мене,- все з'ясую вам.
   Трон батьківський посівши, між ботами він
   Дари почесні поділив і кожному
   230]
   Дав владу. Тільки для людей знедолених
   Не залишив нічого, несь-бо смертний рід
   Хотів вій винищити і насадить новий.
   Ніхто, крім мене, опір не чинив йому,
   А я - наваживсь. Людям я рятунок дав,
   235]
   Щоб їм, розбитим громами Кроніона,
   На чорне дно аїду не спускатися.
   За це ось муки зазнаю такої я,
   Що й глянуть страшно, а не те, що стерпіти.
   До смертних жалісливому - мені жалю 
   240]
   Нема; немилосердний був до мене Зевс,
   Але й його неславить, це стидовище.
   ХОР
   З заліза треба серце мати, з каменю,
   З тобою щоб не мучитись стражданнями
   Твоїми, Прометену! їх не бачити
   245]
   Воліли б ми - надав серце в жалощах!
   ПРОМЕТЕЙ
   На мене друзям гірко вже й дивитися.
   ….
   ХОР
   Крім цього, більше не вчинив нічого ти?
   ПРОМЕТЕЙ
   Позбавив смертних прозирання долі я.
   ХОР
   Які ж від цього ліки ти їм винайшов?
   ПРОМЕТЕЙ
   250]
   Я їх сліпими наділив надіями.
   ХОР
   Велику смертним помічі дарував ти цим.
   ПРОМЕТЕЙ
   Вогонь, крім того, дав я їм в супутники.
   ХОР
   Вогнистий промінь - тим недовгоденним дав!
   ПРОМЕТЕЙ
   Вогонь навчить їх багатьох умілостей.
   ХОР
   255]
   За це тебе Кроніон, так. караючи…
   ПРОМЕТЕЙ
   Катує, мучить, глуму не послаблює.
   ХОР
   Невже твоїй недолі і кінця нема?
   ПРОМЕТЕЙ
   Не буде, якщо сам не схоче Зевс того. 
   ХОР
   Чи схоче ж він? Яка надія? Бачиш ти,
   260]
   щ0] погрішив? Нелегко нам це мовити
   І боляче для тебе. Та облишмо це,-
   Шукаймо краще із біди визволення.
   ПРОМЕТЕЙ
   О, легко тому радити нещасного,
   Хто навіть і ногою не торкнувсь біди.
   265]
   Але ж усе це добре наперед я знав.
   Свідомий гріх, свідомий, не зрікаюся,-
   Помігши смертним, я себе на муки дав.
   Та знемагати в муках не гадав я тут,
   На кручі цій високій, у самотності,
   270]
   На скелях, що мені на долю випали.
   Страждань ви не оплакуйте теперішніх -
   Зійдіть додолу з колісниці й слухайте,
   Що має статись, і про все довідайтесь.
   Явіть, явіть увагу,- з тим, хто мучиться,
   275]
   Помучтесь разом. Тож біда, блукаючи,
   Одних сьогодні, других - завтра здибає.
   ХОР
   Не відмовимо послуху ми
   Тобі, Прометею! Ногами легкими
   З бистролетного повозу зійдемо ми,
   280]
   3 ефіру, де птахів прозорі шляхи,
   До стрімкої підійдемо скелі,-
   Про муки твої -
   Бажаємо все ми почути.
   На крилатому коні з'являється Океан.
   ОКЕАН
   Довгу-довгу до краю пройшовши путь,
   285]
   Я до тебе прибув, Прометею,
   Легкокрилого птаха направивши літ
   Без удил, зусиллям волі самої.
   Знай же, горем і я вболіваю твоїм,
   Ще й спорідненість наша до того мене
   290]
   Спонукає..
   А коли б і не рідний ти був, то нікого
   Не шануюся так, як тебе.
   Що правду я мовлю, дізнаєшся сам,-
   Лестити лукаво не личить мені.
   295]
   Розкажи мені, як же тобі помогти, 
   Щоб ти не сказав, ніби маєш ти друга,
   Вірнішого від Океана.
   ПРОМЕТЕЙ
   Це що? І ти моєї муки глядачем
   Прийшов? Та як ти зважився, покинувши
   300]
   Одноіменні хвилі й самостворені
   Печери кам'яні, в залізородний край
   Податись? То для того ти прийшов сюди,
   Щоб висловити в горі співчуття мені?
   На Зевсового друга, що поміг йому
   305]
   Здобути тронні владу, подивись тепер,-
   Якої муки зазнаю від нього я?
   ОКЕАН
   Все бачу, Прометею, і порадити
   Тебе хотів би якнайкраще, хоч ти й сам
   Тямущий. Вдачу виправ, сам себе пізнай
   310]
   Подивись - новий-бой над богами цар.
   А гострими словами будеш кидатись -
   Почує Зевс, хоч би й багато вище він
   Сидів, і знай - пекучий біль теперішніх
   Страждань цих лиш дитячою забавою
   315]
   Тоді здаватись буде. Погамуй себе,
   Нещасний, з мук цих пошукай визволення.
   Вже застаріли, може, ці слова мої,
   Проте ж відплату й сам високодумної
   Розмови, Прометею, розумієш ти,
   820]
   А все ж ти, й мук зазнавши, непокірливий,
   Не поступився, мовби ще бажаючи
   Нових собі накликати. Наукою
   Скористуйся моєю, на рожен не лізь
   І пам'ятай: суворий, самовладний цар
   825]
   Керує світом. Я ж піду та спробую,
   Як із цієї муки врятувать тебе.
   А ти - будь спокійніший, не зухваль отак,
   Хіба не знаєш, при твоєму розумі,
   Яка буває дяка марнословцеві?
   ПРОМЕТЕЙ
   830]
   Тобі я заздрю, бо тепер безвинний ти,
   Хоча й на все зі мною разом важився.
   Тож не турбуйся мною,- невблаганного
   Ти не переконаєш. Стережися-бо,
   Щоб і собі цим лиха не накоїти 
   ОКЕАН
   335]
   Умієш ближніх краще ти порадити,
   Аніж себе, - це знаю з дій, не з слів твоїх.
   Отож у путь не заважай іти мені.
   Я певен, певен, що твоє визволення
   Я в подарунок від Кроніда матиму.
   ПРОМЕТЕЙ
   340]
   Хвалю тебе і завжди буду дякувать
   Тобі за це я. Не ослаб ти запалом,
   Та не турбуйся,- хоч і як хотів би ти
   Мені в пригоді стати, без полегкості
   Для мене марно ти себе трудитимеш.
   345]
   Хай вже мені погано, та не хтів би я,
   Щоб іншим це до горя спричинилося.
   О ні, й без того тяжко вболіваю я
   Недолею Атланта, брата рідного,
   Що десь стоїть на Заході далекому,
   350]
   Стовпи землі і неба - нелегкий тягар -
   Могутніми плечима підпираючи.
   І жаль мені Тіфона стоголового,
   Печери Кілікійської осельника,
   Оту потвору, від Землі народжену,-
   355]
   Приборкану, безсилу; проти всіх богів
   Повстав він, і пашіла буйним полум'ям
   Із пащі смерть; вогнем Горгони блискало
   З очей, які загрожували Зевсові.
   Ллє метнув стрілою недріманною
   360]
   На нього Зевс; упавши з неба, блискавка
   Зухвалі нахваляння зупинила враз,
   І спопелів він, просто в серце вражений;
   Безтямним, розпростертим над протокою
   Морською тілом він лежить, пригнічений
   365]
   Корінням Етни: на вершині сидячи,
   Гефест кує залізо. Але вирвуться
   Колись із верхогір'їв ріки полум'я
   І язиками пожеруть неситими
   Рясні поля Сіцілії родючої,
   370]
   У громі-блисках бурі вогнедишної
   Тіфон всепожирущу лютість вивергне,
   Сам громом Зевса на вугілля спалений.
   Мене не потребуєш ти навчителем,
   Отож, як сам умієш, і рятуй себе. 
   375]
   Свою недолю до кінця я витерплю,
   Аж поки гнів у серці вщухне Зевсовім.
   ОКЕАН
   Чи й досі, Прометею, ти не відаєш,
   Що слово - лікар гніву найлютішого?
   ПРОМЕТЕЙ
   Коли завчасно стримувати в серці гнів,
   330]
   А не тоді гасити, як налає він.
   ОКЕАН
   Скажи мені, що бачиш небезпечного
   В моєму піклуванні та відважності?
   ПРОМЕТЕЙ
   І нерозважну простоту, і марний труд.»
   ОКЕАН
   На хворість цю послабувать дозволь мені, -
   385]
   Дурним здаватись - вигідно розумному.
   ПРОМЕТЕЙ
   І цю провину за мою вважатимуть.
   ОКЕАН
   То цим мене додому ти спроваджуєш?
   ПРОМЕТЕЙ
   Щоб не придбав ти ворога плачем оцим!
   ОКЕАН
   Того, що на престолі всемогутньому?
   ПРОМЕТЕЙ
   390]
   Остерігайся серце прогнівить йому:
   ОКЕАН
   Повчальна, Прометею, ця біда твоя
   ПРОМЕТЕЙ
   Рушай, іди - тримайся свого розуму.
   ОКЕАН
   Податись у дорогу вже і сам я мав.
   Уже-бо птах четвероногий крилами
   395]
   Розлогу потрясає путь повітряну,-
   Спочити дома, в стайні, поспішає він.
   

   Океан відлітає. 
  

  

   

    Стасим перший
   

   ХОР
   Строфа 1
   Плачемо ми, о Прометей,
   Смуток і жаль - доля твоя!…
   Лицями вам струмені сліз,
   400]
   Мов з джерела, в ніжних очей
   Буйно біжать… Нині-бо Зевс,
   Повен злоби, власну пиху
   За керівний взявши закон, богам прадавнім
   405]
   Згорда списом грозить могутнім.
   Антистрофа 1
   Стогін і зойк чути кругом -
   Повна ридань ціла земля:
   Давніх часів велич твою,
   Долю і честь кревних твоїх
   410]
   Славлять гірким смертні плачем,-
   Всі, що живуть на цілині
   Азійській, всі зойком в один злилися стогін -
   Жаль за твої страждання люті.
   Строфа 2
   415]
   Діви-верхівні з Колхіди,
   У боях неполохливі,
   Скіфів юрми, що далеко
   За болотом Меотіди
   Край посідають дикий;
   Антистрофа 2
   420]
   Арабійці - квіт Ареїв,
   Стрімковерхого краяни
   Города біля Кавказу,-
   Враже військо в брязкотінні
   Гострокінчастих ратищ. 
  

  

   

    Епод
   

   425]
   Тільки одного раніше ми знали
   Титана в сталевокайданових муках,-
   Бога Атланта, й понині -
   Сила і міць - він хребтом підпирає потужним
   Неба важке склепіння…
   430]
   Ревуть прибоєм, стогнуть буруни,
   Ридає моря глибочінь,
   Аїду чорна загула безодня,
   Журно журкочуть прозорі струмки,-
   435]
   Джерела рік жалем спливають.
   ПРОМЕТЕЙ
   Не думайте, що то з сваволі й гордощів
   Мовчу я,- в грудях серце розривається,
   Коли погляну на оцю ганьбу свою!
   Хто, як не я, новітнім божествам оцим
   440]
   Розподілив почесної судьби дари?
   Мовчу вже, ви-бо знаєте й самі про це,-
   Ось про недолю смертних ви послухайте:
   То я ж їм, дітям нетямущим, розум дав,
   Я наділив їх мудрою розважністю.
   445]
   Не для докору людям це розказую,-
   Лише щоб силу показать дарів моїх.
   Вони раніше й дивлячись не бачили
   І слухавши не чули, в соннім маренні
   Ціле життя без просвітку блукаючи.
   450]
   Не знали ні теслярства, ні підсонячних
   Домів із цегли, а в землі селилися,
   Мов комашня моторна, десь у темряві
   Печер глибоких, сонцем не осяяних.
   І певної ще не було прикмети в них
   455]
   Для зим холодних, і весни квітучої,
   І золотого літа плодоносного.
   Весь труд їх був без тями. Таємничий схід
   І захід зір небесних пояснив я їм.
   З усіх наук найвидатпішу винайшов
   460]
   Науку чисел, ще й письмен сполучення
   І творчу дав їм пам'ять - цю праматір муз.
   І в ярма перший уярмив тварини я,
   Щоб у важкій роботі, приневолені,
   Людей своїми заступили спинами. 
   465]
   Я віжколюбних коней в колісниці впріг -
   Забагатілих розкошів оздоблення.
   Хто, як не я, для мореплавців вигадав
   Між хвиль летючі льнянокрилі повози?
   Для смертних всі знаряддя ці я винайшов,
   470]
   Собі ж, бездольний, не знайду я способу,
   Як із біди своєї увільнитися.
   ХОР
   Вже й розум губиш у гапебних муках ти!
   Немов поганий лікар недосвідчений,
   Що сам захворів, блудиш і сумуєш ти,
   475]
   Собі самому ліків не знаходячи.
   ПРОМЕТЕЙ
   Та вислухайте далі, і здивуєтесь,
   Які я мудрі винайшов умілості
   Й мистецтва,- з них найважливіші ось які:
   Хто занедужав, ні пиття цілющого
   480]
   З трави-гойниці, ні мастей не знаючи,
   Без допомоги загибав лікарської,-
   Я їх навчив вигойні ліки змішувать,
   Щоб цим перемагати всякі хворості.
   Для них я різні віщування способи
   485]
   Установив, і перший сни я визначив,
   Що справджуються; роз'яснив я значення
   Прикмет дорожніх, і таємних висловів,
   І льоту хижих, кривопазуристих птиць -
   Яка на добре чи на зле провісниця;
   490]
   Усі пташині з'ясував я звичаї -
   І як живе з них кожна й чим годується,
   Яка в них ворожнеча і любов яка.
   Я показав, якими мають нутрощі
   У жертви бути, щоб богам подобатись,
   495]
   Якими - жовчі і печінок кольори.
   Товстенні стегна попаливши й тельбухи
   Тварин жертовних, викрив перед смертними
   Я потаємну вмілість передбачення
   В огнистих знаках, ще ніким не бачених.
   500]
   Це все - від мене. Хто посміє мовити,
   Що глибоко попід землею сховані
   Скарби - залізо, мідь, срібло і золото -
   Він па вигоду людям, а не я, знайшов?
   Ніхто, крім тих, хто безсоромно хвастає. 
   505]
   А коротко сказати, то довідайтесь:
   Від Прометея - всі в людей умілості.
   ХОР
   Про смертних не турбуйся понад міру ти.
   І не занедбуй у нещасті сам себе,-
   Ми певні, що, звільнившись із кайданів цих,
   510]
   Ти перед Зевсом міццю не поступишся.
   ПРОМЕТЕЙ
   Всевладна Доля вирок не такий дала,-
   Ще безліч муки й катувань ще тисячі
   Я перетерплю, поки з пут цих визволюсь:
   Безсила вмілість перед Неминучістю.
   ХОР
   515]
   А хто стерничий тої Неминучості?
   ПРОМЕТЕЙ
   Три Мойри і всепам'ятні Еріннії,
   ХОР
   Невже сам Зевс їм силою поступиться? -
   ПРОМЕТЕЙ
   Йому своєї долі не уникнути.
   ХОР
   Хіба Кронід не завжди царюватиме?
   ПРОМЕТЕЙ
   520]
   Про це вам не дізнатись - не випитуйте.
   ХОР
   Велику, видно, криєш таємницю ти.
   ПРОМЕТЕЙ
   Зверніть на інше мову, - розголошувать -
   Про це не час, це мушу якнайглибше я
   Ховати,- таємниці як дотримаю,
   525]
   То з мук ганебних і кайданів визволюсь. 
  

  

   

    Стасим другий
   

   ХОР
   Строфа 1
   Зевс можновладний на нас
   Хай свою міць не насилає ніколи!
   Хай богам ми в жертву благальну принести
   530]
   Не баримося биків
   Там, де хвиль Океана-отця невгавний шум!
   Й словом не схибити нам -
   535]
   Це бажання завжди плекаймо в серці своїм.
   Антистрофа 1
   Солодко бавити нам
   Довгий свій вік в радісно-буйних надіях,
   Світлих мрій мед серцю в поживу давати -
   Та. від жалю тремтимо,
   540]
   Зрячи в лютих без ліку муках тебе…
   Зевса-бо не боячись,
   Ти свавільно смертних шануєш, о Прометей!
   Строфа 2
   Сподівайся подяки невдячної,
   545]
   Друже! Поміч яка,
   Порятунок який - від тих недовгоденних!
   Чи не знав ти - безсиллям кволим, наче мрія,
   Рід сліпий людства бездольного спутано.
   550]
   Смертних водіння ніколи
   Вічного ладу не зрушить -
   Волі Зевса не здолає.
   Антистрофа 2
   Від недолі твоєї ми навчені
   Цього, о Прометей.
   555]
   Чи такими тебе піснями всі вітали
   Ми навколо купелі шлюбної і ложа
   В світлий час радості - втіхи весільної,
   В час, як, дарами схиливши, 
   Нашу сестру Гесіону
   За свою ти взяв дружину?
   Вбігає божевільна Іо, - в неї на лобі коров'ячі роги.
   ІО
   Що за край? Що за люди? І хто це стоїть,
   Обмаяний бурями; в Путах міцних
   На скелі стрімчастій? За злочин який
   Він терпить цю кару? Повідай, куди
   565]
   Я, нещасна, тепер заблукала?
   А-а-а!
   Знов овід цей жалить мене, бездольну,
   Жахає знов пастух тисячоокий -
   Аргоса привид, сина Землі!
   570]
   Зором лукавий - мчить по світах,
   Його земля й по смерті не приймає.
   І, знедолену, мене гонить він,
   Схудлу з голоду, понад рінь морську!
   Строфа
   575]
   Десь дуда гуде восколіплена,
   Смутен сон навіваючи…
   Ой куди, куди та й завів мене
   Блукань довгий шлях?
   І за що, Кроніде, за який гріх
   На мене наслав ти оцих мук гіркий біль?
   О-ой!…
   580]
   І, оводом жахаючи,
   Нещасну діву мучиш божевільну?…
   Попали вогнем, під землею скрий,
   Морським звірам дай
   Мене в поживу, о царю, благань
   Не зневаж моїх!
   Доволі я блуканнями
   Намучилась, а як із муки вимкнути -
   І досі я не знаю.
   Почуй діви-телиці жальний зойк!
   ПРОМЕТЕЙ
   Як не почути гнаної злим оводом
   590]
   Іпаха доньки, що, опікши Зевсові
   Коханням серце, Гери гнів накликала
   І от - блукає гонами безкраїми. 
   ІО
   Антистрофа
   Звідки батькове ім'я знаєш ти?
   Хто ж ти сам, безталаннику,
   595]
   Що біду мою оповів мені,
   Безталанниці?
   Назвав ти недугу, що велінням
   Богівським жалить-сушить мій мозок весь час.
   О-ой!…
   600]
   І скоками шаленими
   Сюди я в муках голоду примчала,
   Гнана ревністю Гери гнівної.
   Чи страждає хто,
   О нещасливий, так, як мучусь я?
   Та скажи мені,
   605]
   Що далі перетерпіти
   Я ще повинна,- ліками цілющими
   Порадь мене, як знаєш.
   Озвись! Діві блуденній скажи все,
   ПРОМЕТЕЙ
   Все розповім я, що почути хочеш ти,
   610]
   В прості слова загадок не вплітаючи,
   Як личить перед другом відкривать уста,-
   Вогнеподавця Прометея бачиш ти.
   О ти, що смертним спільну користь виявив,
   Бездольний Прометею, за що терпиш так?
   ПРОМЕТЕЙ
   916 Над муками своїми щойно плакав я.
   ІО
   Тож і для мене ласки не відмовиш ти?
   ПРОМЕТЕЙ
   Спитай - якої, і про все дізнаєшся.
   ІО
   Скажи, хто до бескету прикував тебе?
   ПРОМЕТЕЙ
   Веління Зевса, а рука Гефестова. 
   ІО
   620]
   А за який ти злочин терпиш кару цю?
   ПРОМЕТЕЙ
   І того досить, що тобі вже мовив я.
   ІО
   Скажи одно лиш: чи коли настане край
   . Блукань оцих для мене, нещасливої?
   ПРОМЕТЕЙ
   Не знати цього краще, ніж довідатись.
   ІО
   625]
   О, не ховай, що маю-перетерпіти!
   ПРОМЕТЕЙ
   Тобі цієї не відмовлю послуги.
   ІО
   Чому ж із відповіддю ти загаявся?
   ПРОМЕТЕЙ
   Я б рад, та дух боюся твій стривожити.
   ІО
   Не дбай про мене більше, аніж я сама.
   ПРОМЕТЕЙ
   630]
   Сама ти побажала - ну, то вислухай.
   ХОР
   Стривай! Частина втіхи хай дістанеться
   . І нам. Раніш довідаймось од неї ми,
   Як саме ця недуга з нею сталася,
   Від тебе ж хай почує про кінець біди.
   ПРОМЕТЕЙ
   635]
   Іо, вчинити ласку їм повинна ти,
   Вони ж до того й сестри твому батькові.
   Тож радісно і плакать, і жалітися
   На долю перед тими, хто, вчуваючи
   Жалі твої, сльозами й сам умиється.
   ІО
   640]
   Не знаю, як вас можна не послухати, -
   Про все ви в простій повісті почуєте,
   Дарма що я крізь сльози повідатиму
   Про бурю богонаслану й спотворення 
   Мені, нещасній, і людського образу.
   645]
   Не раз у пітьмі ночі сонні видива,
   Світлицею витаючи дівочою,
   Мені шептали: «О щаслива дівчино,
   Пощо дівуєш довго? Шлюб величний ти
   Могла б узяти, сам-бо Зевс - опалений
   680]
   Жаги стрілою і Кіпріди радощі
   З тобою хтів би розділить. Божистого
   Не відкидайся ложа,- до Лернейських лук,
   Де батькові кошари і стада, приходь
   Очей жадобу вдовольнити Зевсові».
   655]
   Щоночі цими снами опанована,
   Я мучилась, нещасна, доки батькові-
   Розповіла я про вночішні видива.
   Провісників в Додону і до Піфії
   Він посилав численних, щоб довідались,
   660]
   Як словом чи ділами догодить богам.
   Вони вертались і в неясних висловах
   Двозначну, темну відповідь приносили.
   Діждав Інах ясної врешті провісті:
   Було йому виразно оповіщено -
   665]
   Мене із дому і з вітчизни вигнати,
   Щоб безнастанно по світах блукала я,
   А не схотів би, то вогниста блискавка
   Спаде від Зевса і попалить рід увесь.
   Провіщенню Локсієвому вірячи,
   670]
   Отець мій з хати рідної прогнав мене.
   Обом було нам важко, але Зевсова
   Узда його до того приневолила.
   І враз я розум і подобу втратила
   Й, жалистим гнана оводом, як бачите -
   675]
   Рогата - мчала скоками шаленими
   До джерела Керхнеї добропитної,
   До пагір Лернських, і землепароджений
   Пастух, гнівоневтомний Аргос гнав мене
   І скрізь очима стежив незліченними.
   680]
   Життя від нього нагла відібрала смерть,
   Мене, ж і далі, жалену злим оводом,
   Цей з краю в край ганяє божественний бич.
   Ти чув усе. Скажи, як можеш, чим моє
   Скінчиться лихо. Та, в біді жаліючи,
   685]
   Мене словами не втішай облудними,-
   Нещиру мову слухать - то найгірший біль. 
  

  

   

    Тренос
   

   ХОР
   Ой годі, годі, зупинись!
   Та ніколи-бо й не гадали ми,
   Що нам слух торкне дивна мова ця
   690]
   І нестерпучих, непосильних мук оцих
   Жахний глум-ганьба
   Дволезим вістрям пройме душу нам!
   Ой доле, доленько…
   695]
   Іо нещастя трепетом поймає нас!
   ПРОМЕТЕЙ
   Зарано, повні страху, ви ридаєте,-
   Заждіть, і до останку все почуєте.
   ХОР
   То говори,- стражденникам так радісно
   Кінця скорботи наперед дізнатися.
   ПРОМЕТЕЙ
   700]
   Вас вдовольнив я радо в попередньому
   Бажанні - пожадали-бо довідатись
   Від неї ви самої про біду її.
   Послухайте ж, які Страждання дівчина
   Бід гніву Гери має перетерпіти.
   705]
   А ти, дитя Інахове, слова мої
   Складай у серці, щоб блуканням знати край.
   Йди на схід сонця крізь поля неорані
   І дійдеш до кочів'я Скіфів. В плетених
   Наметах, на колесах вік живуть вони
   710]
   На вольній волі, всі далекосяглими
   Озброєні стрілами. Не підходь до них,
   Але направ над берегом ступні свої,
   Де стогне море під стрімкими скелями.
   Ліворуч там Халіби-ковалі живуть,
   715]
   їх стережися,- дикі, негостинливі
   Вони. Йди далі до ріки Напасниці,
   Непомилково названої так,- її
   Не переходь, неперехідну, поки аж
   Хребта Кавказу дійдеш височенного,-
   720]
   3 його вершин бурхливий рине струмінь цей.
   Сусідні зорям перейшовши бескети, 
   Іди на південь і ватаги здибаєш
   Дів-амазонок, що мужів ненавидять,-
   При Термодонті й Теміскірі їх житло, -
   725]
   Де кораблі жахає Салмідеської
   Затоки паща - мореплавців мачуха.
   Ті амазонки радо проведуть тебе,
   І дійдеш ти до Істму Кімерійського -
   Тісних воріт приморських. Далі сміливо
   730]
   Протоку Меотійську перепливеш ти,
   І славна в людях пам'ять переправі цій
   Зостанеться,- в честь тебе називатимуть
   її - Боспор. Європи ґрунт покинувши,
   На суходіл Азійський ти дістанешся.
   735]
   Що ж, цар богів - чи не до всіх однаково
   Жорстокий? Зажадавши бог із смертною
   , З'єднати ложе, на блукання сам її
   Прирік він. І гіркого ж ти, о дівчино,
   На шлюб собі спіткала нареченого!
   740]
   Все, що від мене чула ти сьогодні тут,
   Я не назвав би навіть передмовою.
   ІО
   Ой леле, леле…
   ПРОМЕТЕЙ
   З болючим зойком знову застогнала ти!
   Що ж буде, як і дальші лиха знатимеш?
   ХОР
   745]
   Які ж їй далі муки, чи розкажеш ти?
   ПРОМЕТЕЙ
   Бурхливе море згуби нещасливої.
   ІО
   То нащо й жити! Чи не краще з дикої
   Верховини сторч головою кинутись,
   Об землю вщент розбитись і звільнитися
   750]
   3 цієї муки! Раз умерти легше-бо,
   Ніж день у день так тяжко-гірко мучитись. 
   ПРОМЕТЕЙ
   А як би ти мої страждання стерпіла!
   Адже ж мені і вмерти не присуджено,-
   Була б та смерть увільненням од мук моїх,
   755]
   А так - моїм стражданням і кінця нема,
   Аж поки Зевс не упаде з державності.
   ІО
   Невже владання Зевсове повалиться?
   ПРОМЕТЕЙ
   Раділа б ти, гадаю, це побачивши?
   ІО
   Чому ж би й ні, як мучусь через нього я!
   ПРОМЕТЕЙ
   760]
   Отож дізнайся - це направду станеться.
   ІО
   Хто ж самовладці берло відбере йому?
   ПРОМЕТЕЙ
   Він сам - через бажання нерозсудливі.
   ІО
   А як? Скажи, як не пошкодить мова ця.
   ПРОМЕТЕЙ
   До шлюбу ставши, потім жалкуватиме.
   ІО
   765]
   3 богинею чи смертною - скажи мені?
   ПРОМЕТЕЙ
   Нащо тобі? Невільно говорити це.
   ІО
   Невже дружина відбере від нього трон?
   ПРОМЕТЕЙ
   Дитя родивши, від отця могутніше.
   ІО
   І неспроможний долі він уникнути? 
   ПРОМЕТЕЙ
   770]
   Ні, як не буду вільний від кайданів я.
   ІО
   Хто б проти волі Зевса міг звільнить тебе?
   ПРОМЕТЕЙ
   Йому з твоїх потомків бути суджено.
   ІО
   Як кажеш? Син мій із біди звільнить тебе?
   ПРОМЕТЕЙ
   Так, третій по десятому народженні.
   ІО
   775]
   Нелегко зрозуміти це провіщення.
   ПРОМЕТЕЙ
   Ти й про свої нещастя не допитуйся.
   ІО
   Обіцяної ласки не відмов мені.
   ПРОМЕТЕЙ
   Із двох я подарую щось одне тобі.
   ІО
   Із чого саме - поясни, хай виберу.
   ПРОМЕТЕЙ
   780]
   Що ж, вибирай - чи про останок мук твоїх
   Розповісти, чи про мов визволення?
   ХОР
   Яви одну ти ласку їй, а другу - нам,
   Прохання не занедбуючи нашого:
   їй сповісти подальшого блукання шлях,
   785]
   А нам скажи про твого визволителя.
   ПРОМЕТЕЙ
   Як хочете, не буду сперечатися,-
   Про все, що ви бажали, розкажу я вам.
   По-перше, про твою, Іо, блуденну путь -
   , Ти;к запиши це на таблицях пам'яті.
   790]
   Потік той перейшовши, суходолів грань,
   Прямуй на пломенистий, сонцесяйний Схід. 
   Минувши моря гомін, ти добудешся
   До передгір Кісфени - піль Горгонових,
   Форкіди там домують, з видом лебедів
   795]
   Три діви староденні,- спільне око в них
   І зуб один, ні сонце їм не сяє вдень,
   Ні місяць - серед ночі. Недалеко там
   Є три Горгони - людоненависниці,
   Крилаті сестри змієкосі,- глянувши
   800]
   На них, людина без дихання падає;
   От їх, кажу, і треба стерегтись тобі;
   Послухай далі про нові страховища:
   Не йди до грифів гостродзьобих, Зевсових
   Псів негавкущих; бійся й раті кінної.
   803 Тих арімаспів однооких,- житла їх
   Вздовж берегів Плутона злотохвильного.
   Від них тікай і прийдеш у далекий край
   До чорного народу, що при сонячних
   Живе джерелах, там, де Ефіоп-ріка.
   810]
   Йди берегом до водоспадів, де з висот
   Біблоських добропитні хвилі котить Ніл
   Священний. На трикутну землю виведе
   Тебе він в гирло нільське, де тобі, Іо,
   Й синам твоїм побудувати висілок
   815]
   Дано далекий. Що ж для тебе в мові цій
   Незрозуміле, темне, то про все мене
   Перепитай і знатимеш докладно все,-
   Дозвілля в мене більше, ніж хотів би я.
   ХОР
   Як далі ще розповідати маєш їй,
   820]
   Щось проминувши, про гіркий блукання шлях,
   То говори, - а все сказав, то вияви
   До нас ти ласку - пригадай, що просимо.
   ПРОМЕТЕЙ
   Про шлях мандрівний чула до кінця вона.
   Але щоб знала, що не марно слухала,
   825. Скажу їй, що раніше перетерпіла,-
   Хай доказом це буде на слова мої.
   Тож оповідань промину багато я
   І до останніх перейду блукань твоїх.
   Коли прийшла ти до землі Молоської,
   830]
   Додони недалеко крутогорої,
   Де храм пророчий Зевса Феспротійського, 
   Там - диво невимовне! - віщим шелестом
   Дуби пророчі мовили без загадок,
   Що ти дружина славна будеш Зевсові.
   835]
   Чи ще й тепер ця мова не лестить тебе?
   Відтіль, безумством жалена, помчала ти
   Шляхом приморським до затоки Рейської
   І знов верталась гонами шаленими.
   В часи прийдешні - знай це - Іонійською
   840]
   Оту морську затоку називатимуть
   На спогад людям про твою блуденну путь.
   Тобі ознака буде це, що розум мій
   Далеко більше бачить, ніж одкрито всім.
   І їй, і вам я разом далі все скажу,
   845]
   На слід вернувшись мови попередньої,
   В самому гирлі нільськім, на краю землі,
   В розлогих плавнях місто Каноб найдеш ти.
   Там Зевс тобі поверне розум дотиком
   Руки пестливим, і породиш чорного
   850]
   Епафа, соіменного зародженню
   Від Зевса. Урожаї він збиратиме
   З землі, що Ніл широководий зрошує.
   У поколінні п'ятім п'ятдесят сестер
   Вернеться в Аргос, не з бажання власного -
   855]
   3 братителями шлюбу уникаючи
   Покревного… Ті ж у пориві хтивості,
   Мов яструби, голубок полюватимуть,
   На ловах шлюбу гонячись невловного.
   Але не дасть їм заздрий бог дівочих тіл.
   860]
   Земля Пелазга прийме… вбитих Аресом
   Через жіночі руки, що вночі разять;
   Дружина кожна віку збавить мужеві,
   Мечі дволезі в їх крові купаючи,
   Хай втішить так Кіпріда й ворогів моїх!
   865]
   Одна лиш, любощами зачарована,
   Ослабне духом і не вб'є заснулого,
   Воліючи вже краще слабодухою,
   Аніж смертоубивцею уславитись.
   Царів Аргоських з неї розпочнеться рід.
   870]
   Багато слів потрібно, щоб сказати все.
   Із цього роду вийде славний стрілами
   Герой,- мене він визволить із мук тяжких.
   Від титаніди-матері, прадавньої
   Феміди, це провіщення було мені. 
   875]
   Коли і як то буде - надто довго це
   Розказувать, та й користі - ніякої.
   ІО
   Ой леле, ой леле…
   Запалало в мені божевілля знов,
   Безжального овода гостре жало
   880]
   Пече без вогню!
   І жахається серце, і груди рве,
   І обертом очі кружляють мені,
   Кудись пориває безумний шал,
   І язик мій у спраглих німіє устах,-
   885]
   Каламутним годі здолати словам
   Божевілля навальну хвилю.
   (Охоплена божевіллям, Іо втікає).
  

  

   

    Стасим третій
   

   Хор
   Строфа
   Мудрий, о мудрий був той,
   В думці хто мав перший, а потім уголос
   Нам провістив, що належить
   890]
   3 рівними шлюб нам брати, далеко-бо
   Краще це, ніж, бувши голотою,
   Прагнути шлюбу з тією, що в розкошах
   Мліє, своїм пишаючись родом.
   Антистрофа
   Мойри, о мойри, хай з нас
   895]
   Жодну вам трьом не випадав ніколи
   Зріти на Зевсовім ложі!
   Хай із небес нам мужа не-відати!
   Горне жах нас, немужелюбною
   Зрячи дівочість Іо, в гірких блуканнях
   900]
   Пещену Гери карою злою! 
  

  

   

    Епод
   

   Ми рівного яе боїмося шлюбу -
   Коли б лише любов богів могутніх
   Нас не нагляділа ненатлим оком?
   Борня то незборенна, невихідна путь.
   905]
   Що буде а нами? Як нам і куди
   Від Зевса, від жаги його тікати?
  

  

   

    Ексод
   

   ПРОМЕТЕЙ
   Хоч Зевс і гордий серцем - злагіднішає,
   До шлюбу він такого-бо ладнається,
   Який його із трону скине й царської
   910]
   Позбавить влади. Отоді-то батькове
   Кляття справдиться, що наклав на кривдника,
   З престолу Крон упавши стародавнього.
   А як з біди такої Зевсу вимкнути -
   З богів нікому не добрати способу.
   915]
   Лиш я це знаю. Хай, на троні сидячи,
   Він тішиться громами піднебесними,
   Хай сипле з рук вогнями-блискавицями.
   Та вже не допоможе це ніяк йому -
   Впаде безславно і не підведеться вій,,
   920]
   Такого-бо на себе нездоланного
   Тепер противоборника готує він,
   Що той палкіше блискавиці полум'я
   Знайде і грім грімкіший від небесного;
   Морям грозу і землям потрясателя -
   925]
   Тризубця він розтрощить Посейдонові,-
   Тоді довідається Зевс повалений,
   Що рабство - це щось інше, аніж влади трон.
   ХОР.
   Чого бажаєш, те й пророчиш Зевсові.
   ПРОМЕТЕЙ
   Не тільки я бажаю, але й буде так.
   ХОР
   930]
   Хтось, видно, і над Зевсом пануватиме? 
   ПРОМЕТЕЙ
   Він кару тяжчу, аніж я, терпітиме.
   ХОР
   Як слів цих вимовляти не боїшся тиі
   ПРОМЕТЕЙ
   Чого ж боятись? Смерті непідлеглий я.
   ХОР
   Наслати муки ще лютіші може він.
   ПРОМЕТЕЙ
   935]
   Хай шле - нема для мене несподіванок.
   ХОР
   Той мудрий, Адрастеї хто вклоняється.
   ПРОМЕТЕЙ
   Шануйте ви владущих і улещуйте,
   Для мене ж менше від нічого важить Зевс,-
   Хай робить що захоче цей короткий час,
   940]
   Недовго він богами керуватиме.
   Та он від Зевса, бачу, посланець біжить -
   Прийшов він, певно, із повою звісткою,
   Оцей служник тирана новочасного.
   

   З'являється Гермес.
   

   ГЕРМЕС
   До тебе, мудрія гостроязикого,
   945]
   Богів зрадливця, а людей шановника,
   До тебе, вогнекрадця, промовляю я!
   Звелів отець все розказать про шлюб отой,
   Що через нього, похвалявсь ти, влади він
   Позбудеться. Докладно і виразно все
   950]
   Ти, Прометею, розкажи без загадок!
   Цю путь удруге не примушуй міряти,-
   Сам знаєш-бо, цим Зевса не власкавити.
   ПРОМЕТЕЙ
   Яка зарозуміла й гордовита вся
   Розмова ця прислужника богівського!
   955]
   Недавно ви при владі стали й мислите.
   У замках безпечальних домувать повік?
   Падіння двох тиранів чи не бачив я? 
   Побачу, як і третій, що при владі є,
   Впаде ганебно й скоро. Сподівався ти,
   860]
   Що цих богів новітніх я злякаюся?
   Далеко ще до цього. Поспішай назад
   Дорогою, якою і прийшов сюди,-
   Нічого ти від мене не дізнаєшся.
   ГЕРМЕС
   Отож-бо цим зухвальством і сваволею
   965]
   Себе й завів ти в безвихідь страждань оцих.
   ПРОМЕТЕЙ
   Свого нещастя на негідне рабство я
   Не проміняю,- це запам'ятай собі.
   ГЕРМЕС
   Мабуть, у рабстві краще бути в скель оцих,
   Ніж Зевса-батька вісником довіреним?
   ПРОМЕТЕЙ
   970]
   Отак і треба зневажать зневажників.
   ГЕРМЕС
   Ти муками своїми мовби тішишся?
   ПРОМЕТЕЙ
   Я тішуся? Такої ворогам моїм
   Жадав би я утіхи, й серед них - тобі.
   ГЕРМЕС
   За ці нещастя і мене винуєш ти?
   ПРОМЕТЕЙ
   875]
   Скажу одверто,- всіх богів ненавиджу,
   За добре злим мені вони віддячили.
   ГЕРМЕС
   Як подивлюсь я - справді тяжко хворий ти.
   ПРОМЕТЕЙ
   Як хворість то - ненавидіти ворога.
   ГЕРМЕС
   Але ти в щасті був би ще нестерпніший!
   ПРОМЕТЕЙ
   Ой-ой!
   ГЕРМЕС
   980]
   Ой-ой? Це слово невідоме Зевсові. 
   ПРОМЕТЕЙ
   Старіючи, усього час навчить його.
   ГЕРМЕС
   А ти ще й досі не навчився розуму.
   ПРОМЕТЕЙ
   Ба ні,- не розмовляв би я з прислужником.
   ГЕРМЕС
   Нічого, видно, батькові не скажеш ти?
   ПРОМЕТЕЙ
   985]
   Не дякувать чи можу, власкавлений!
   ГЕРМЕС
   Глузуєш ти із мене, ніби з хлопчика.
   ПРОМЕТЕЙ
   Чи ти ж не хлопчик? Навіть ще дурніший ти,
   Якщо від мене сподівавсь довідатись.
   Ні мук таких немає, ані хитрощів,
   990]
   Щоб ними Зевс присилував сказати це,
   Аж поки пут ганебних не розв'яже він.
   Нехай палючим кидав він полум'ям,
   Завіє все снігами білоперими,.
   Громами хай загрожує підземними,-
   995]
   Нічим мене сказати не присилує,
   Кому його належить з трону скинути.
   ГЕРМЕС
   Побачиш сам, чи допоможе це тобі…'
   ПРОМЕТЕЙ
   Все передбачив і давно вже зважив я.
   ГЕРМЕС
   Наважся, о наважся, нерозсудливий,
   1000]
   Хоч задля мук цих розумніше мислити.
   ПРОМЕТЕЙ
   Дарма, мов хвиль прибоєм докучаєш ти. 
   Вмовлянням. Не думай, що, лякаючись
   Погрози Зевса, стану я, мов женщина,
   Благать, кого ненавиджу, й ламатиму
   1005]
   я руки по-жіночому, щоб змилувавсь
   І увільнив з кайданів,- ні, не буде так. 
   ГЕРМЕС
   Багато, але марно розмовляв я тут.
   Ні, цього серця не зм'якшить благаннями.
   Мов огир неїжджалий, він узду гризе,
   1010]
   Пручається і з віжками змагається.
   Та кволі, недоречні хитрування ці,-
   Сама лиш самопевність нерозумного
   Не варта аж нічого. Як словам моїм
   Ти не скоришся - глянь, якою бурею,-
   1015]
   Хвилешна хвиля муки неминучої
   Тебе настигне. Скелі стрімковерхі ці
   Розтрощить батько громом-блискавицею
   Полум'яною, і обійми каменю
   Твоє сховають тіло. Довгі сповняться
   1020]
   Віки, аж поки вийдеш знов на світло ти
   Й орел кривавий, цей крилатий Зевсів пес,
   Шматки великі рватиме пожадливо
   Від твого тіла, і щодня приходити
   Цей буде гість незваний і печінкою
   1025]
   Живитися твоєю почорнілою.
   Стражданням цим не дожидай закінчення,
   Покіль з богів котрий у тяжких муках цих
   Тебе заступить і в Аїд безпремінний
   За тебе зійде, в глиб сумного Тартару.
   1030]
   Над цим подумай. Не хвальба порожня то,
   А вирок найсуворіший, бо в Зевсових
   Устах нема неправди, свого слова він
   Додержує. Тож роздивись, роздумайся
   І не вважай зарозумілих гордощів
   1035]
   За кращі від звичайної розважності.
   ХОР
   Здається, все до речі говорив Гермес:
   Пихи позбутись радить він і мудрої
   Розважності шукати. Тож послухайся,
   Ганьба для мудрих - помилки триматися.
   ПРОМЕТЕЙ
   1040]
   Все я знав наперед, що звістив він мені.
   Мук зазнати ворогу від ворогів -
   Не ганьба. Хай же ринуть на мене вогню
   Дволезого кучері, неба ефір
   Хай від грому, від натиску буйних вітрів
   1045]
   Розірветься на частки: землю важку 
   Аж до самих основ, до коріння її,
   Переможний хай похитне буревій;
   В шумуванні шаленім хвилі морські
   Хай сплетуться з шляхами небесних світил.
   1050]
   В вировому коловертні долі нехай
   Закинуть в Тартару чорну глибінь
   Моє знесилене тіло - на смерть
   Ніколи мене не вбити!
   ГЕРМЕС
   Такі розмови, такий рішенець
   1055]
   Лише від безумця можна почути!
   Та й чи довго йому збожеволіти в цій
   Недолі й шаленість послабити чим?
   (До Океанід).
   Але ви, що стражденним горем його
   Вболіваєте тужно,- швидше біжіть
   1060]
   Якнайдалі від цих непривітних місць.
   Щоб розум ясний не змутило вам
   Неослабне грому рикання.
   ХОР
   Говори щось інше, такої порадь,
   Щоб послухали ми, не до мислі-бо нам
   1065]
   Своє ти промовив нестерпне слово.
   На негідний учинок підбурюєш нащо?
   Ми готові все перетерпіти з ним,
   А до зрадників вчились ненависті ми,
   І з пороків усіх
   1070]
   Для нас найогидніша зрада.
   ГЕРМЕС
   Отож пам'ятайте, вам мовив я все
   Наперед,- як надійде нещастя, тоді
   Вже на долю не ремствуйте і не кажіть,
   Що вас кинув в біду несподівану Зевс.
   1075]
   Ні, не він, а самі себе губите ви.
   Бо, знаючи все, не нагло, як стій,
   Не таємним опинитесь відступом ви
   В невихідних тенетах Ати-біди,-
   Заплутає вас недоумство.
   ПРОМЕТЕЙ
   1080]
   де в розмовах нікчемних, а справді земля
   Захиталась, і грому лупи глухі 
   Вже ревуть недалеко, грізних блискавиць
   Вже спалахують завитні полум'яні,
   1085]
   І куряву вихри крутять, женуть.
   Супротивні вітри летять звідусіль
   В незрименному герці,- заколот, бій,
   Вітрове повстання! В страшній боротьбі
   Все змішалось - повітря і хвилі морські!
   1090]
   Всю цю бурю наслав розлючений Зевс,
   Щоб мене вжахнути.
   О пречесна мати моя, о ефіре,
   Що світлом усіх обіймаєш, поглянь -
   Я страждаю безвинно.
   

   При громі й блискавицях скеля з Прометеєм провалюється в безодню.
   

