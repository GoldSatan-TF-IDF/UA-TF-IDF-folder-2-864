Тихий американець. Наш резидент у Гавані
Грін Грехем


Не люблю я тривоги: тоді ми воліємо діять,
А це ж так небезпечної Я тремчу на саму тільки гадку, Що вчиню щось фальшиве, образливе, протизаконне;
Нас уявлення хибне обов’язку тягне до цього.
Артур Клаф  
Спасати душу, тіло убивати З найліпшим наміром — в наш мудрий вік Знайти ми можем способів багато.
Байрон
ЧАСТИНА ПЕРША
Розділ перший
По вечері я сидів у себе в кімнаті на вулиці Катіна і че¬кав Пайла. Він сказав: «Я прийду не пізніше десятої», — отож, коли настала північ, я більше не міг сидіти спокійно і вийшов на вулицю. Коло дверей сиділи навпочіпки старі жінки в чорних штанях: певне, цієї лютневої ночі їм було надто жарко в ліжках.
Повз мене, натискуючи на педалі, в напрямку до річки повільно проїхав велорикша; там, в яскравому світі ліх¬тарів, вивантажували нові американські літаки^ На довгій безлюдній вулиці не було й сліду Пайла.
«Звичайно, — сказав я собі, — його могли затримати у якійсь справі в американській місії, але тоді він напевне подзвонив би до ресторану: адже він скрупульозно чемний в дрібницях». Я повернув був назад до дверей, але побачив, що в сусідньому під’їзді стоїть дівчина. Я одразу впізнав її, хоч і не міг розглядіти обличчя, а бачив тільки білі шовко¬ві штани, і довгу квітчасту кофту. Колись вона часто чекала отак на мене, саме в цей час і на цьому ж місці.
— Фуонг, — покликав я. Фуонг — значить «фенікс», хоч у наші дні не буває нічого казкового і ніщо не відроджує¬ться з попелу. Вона не встигла мені нічого сказати, але я й так знав, що вона чекає на Пайла. — Його немає.
—	 Je sais. Je t’ai vu seul â la fenêtre  .
—	 Почекай y мене, — сказав я. — Він скоро прийде.
—	 Я почекаю тут.
—	 Краще не треба. Тебе може забрати поліція.
Вона пішла за мною нагору. На язиці мені крутилися ущипливі, дошкульні слова, але я змовчав: вона не так
добре знала англійську і французьку, щоб зрозуміти іронію, і, хоч як це не дивно, у мене не було ніякого бажання завда¬ти болю ні їй, ні собі. Коли ми піднялися до дверей, усі ста¬рі жінки повернули в наш бік голови, і як тільки ми про¬йшли повз них, їхні голоси зазвучали то на високих, то на низьких тонах, немов вони співали щось разом.
—	 Про що вони?
—	 Думають, що я повернулася.
З дерева, що я поставив у кімнаті кілька тижнів тому з нагоди китайського Нового року, вже осипались майже всі жовті квіти. їхні пелюстки попадали між клавіші моєї друкарської машинки. Я почав виймати їх звідти.
—	 Tu es troublé — сказала Фуонг.
—	 Це не схоже на нього. Він такий пунктуальний.
Я зняв краватку, роззувся і приліг на ліжко. Фуонг за¬палила газову плитку і поставила кип’ятити воду на чай. Зовсім як півроку тому.
—	 Він каже, що скоро ти поїдеш звідси, — сказала вона.
—	 Можливо.
—	 Він тебе дуже любить.
—	 І на тому спасибі. »
Я помітив, що вона тепер зачісувалась інакше — її чорне волосся вільно спадало на плечі. Згадав, що Пайл одного разу несхвально висловився про її вигадливу зачіску, яку, на думку Фуонг, їй належало носити, бо вона була дочка мандарина.
Я заплющив очі, і Фуонг знову стала така, як колись: вона була в усьому — в шипінні пари, в дзенькоті чашок, вона була певною годиною ночі і обіцянкою спокою.
—	 Він скоро прийде, — сказала вона, наче мене треба було заспокоювати.
Цікаво, про що вони розмовляють, коли бувають разом? Пайл дуже серйозний, він чимало попомучив мене своїми лекціями про Далекий Схід, де прожив стільки ж місяців, скільки я — років. Іншою його улюбленою темою була де¬мократія, і він висловлював свої непохитні погляди, що дуже дратували мене, — про високу місію Сполучених Штатів що¬до людства. Фуонг же була навдивовижу неосвічена: якби мова зайшла про Гітлера, вона перебила б вас, щоб запита¬ти, хто він такий. І пояснити це їй було надзвичайно важко, бо вона ніколи не бачила ні німців, ні поляків і мала дуже туманне уявлення про географію Європи, хоч про англійсь¬ку принцесу Маргарет знала, безумовно, більше, ніж я,
Я почув, як Фуонг поставила тацю на край ліжка.
—	 Він усе ще закоханий в тебе, Фуонг?
Лягти в ліжко з анаміткою   — однаково, що з пташкою: вони щебечуть і співають у вас на подушці. Був час, коли мені здавалося, що ні одна пташка не співає так, як Фуонг. Я простягнув руку і доторкнувся до її зап’ястка — кістки у неї були такі ж тендітні, як у пташки.
—	 Закоханий, Фуонг?
Вона засміялась, і я почув, як вона витерла сірника.
«Закоханий» — це було, мабуть, одне з тих слів, яких вона не розуміла.
—	 Приготувати тобі люльку? — спитала вона.
Коли я розплющив очі, Фуонг уже засвітила лампу, таця стояла напоготові. У світлі лампи її шкіра виблискувала тем¬ним янтарем. Зосереджено насупивши брови, вона схилилась над полум’ям, крутячи в пальцях голку, щоб підігріти куль¬ку опіуму.
—	 Пайл усе ще не курить? — спитав я.
—	 Ні.
—	 Тобі слід привчити його, а то він не повернеться до тебе.
Вони вірять забобонові, що коханець, який курить, зав¬жди повернеться, навіть з Франції. Куріння опіуму виснажує мужчину, але вони віддають перевагу вірному коханцеві пе¬ред палким. Фуонг розминала маленьку кульку гарячої пас¬ти на вигнутому краю чашечки, і я відчув запах опіуму. Ін¬шого такого запаху на світі немає. Будильник біля ліжка по¬казував двадцять хвилин на першу, але моя тривога вже ми¬нула. Образ Пайла кудись відступив. Лампа освітлювала об¬личчя Фуонг, що готувала мені довгу люльку, схилившись над нею серйозно й заклопотано, мов над дитиною.
Мені подобається моя люлька — понад два фути рівного бамбука, оправленого з обох кінців слоновою кісткою. На відстані однієї третини від кінця на люльці чашечка, схожа на перевернуту квітку в’юнка; її опукла поверхня відполі¬рувалась і потемніла від частого розминання опіуму. Лег¬ким рухом зап’ястка Фуонг ввела голку в малесенький отвір, залишила там кульку опіуму і перевернула чашечку над вогнем, нерухомо тримаючи люльку. Бісеринка опіуму ле¬генько потріскувала, коли я втягував дим. Досвідчений ку¬рець може викурити цілу люльку з однієї затяжки, але ме¬ні завжди доводилось затягуватися кілька разів. Я відки¬нувся назад, поклавши під голову шкіряну подушку, поки Фуонг готувала мені другу люльку. 
—	 Все ясно як день. Пайл знає, що я перед сном вику¬рюю кілька люльок, і не хоче мене турбувати. Він прийде вранці.
Голка знову зникла в отворі, і я взяв у Фуонг другу люльку. Викуривши і цю, я сказав:
—	 Нема чого турбуватись. Зовсім нема чого турбуватись.
Я відпив чаю і торкнувсь її руки.
—	 Коли ти пішла від мене, я був радий, що в мене за¬лишилося хоч це — лежати отак на спині і курити. На ву¬лиці д’Орме хороша курильня. Скільки галасу здіймаємо ми, європейці, через усякі дрібниці. Даремно ти живеш з чо¬ловіком, який не курить, Фуонг.
—	 Але ж він збирається одружитися зі мною, — сказала ейна. — Тепер уже скоро.
—	 Тоді інша річ.
—	 Приготувати ще одну люльку?
—	 Приготуй.
Я подумав, чи згодиться вона залишитися в мене на цю ніч, якщо Пайл і не прийде. Правда, коли я викурю чотири люльки, Фуонг уже буде мені не потрібна. Звичайно, при¬ємно відчувати поруч її стегно, — вона завжди спить на спині, — і, прокинувшись уранці, почати день з люлькою, а не з самим собою.
—	 Пайл уже не прийде, — сказав я. — Залишайся тут, Фуонг.
Вона подала мені люльку і заперечливо похитала голо¬вою. Коли я вдихнув опіум, мені стало зовсім байдуже, за¬лишиться вона чи ні.
—	 Чому немає Пайла? — спитала вона.
—	 А звідки мені знати?
—	 Він пішов до генерала Тхе?
—	 Мене це не обходить.
—	 Пайл сказав мені, що коли не зможе повечеряти з то¬бою, то прийде сюди.
—	 Не хвилюйся. Він прийде. Приготуй мені ще одну люльку.
Коли вона нахилилась над вогнем, мені пригадався вірш Бодлера: «Mon enfant, ma soeur...» 1 Як там далі?..
Aimer à loisir,
Aimer et mourir
Au pays qui te ressemble*.
1	 «Дитино моя, моя сестро...» (Франц.).
2	 Любити знічев’я,
Любити й померти
У схожій на тебе країні (франц.).
а
Там, біла набережної, спали кораблі «dont l’humeur est vagabonde»  .Я подумав, що коли вдихнути запах її шкіри, то до нього буде примішуватись ледве чутний аромат опіу¬му, і що колір її шкіри схожий на колір маленького вогника. Такі квіти, як на одязі Фуонг, я бачив по берегах каналів на Півночі, і сама Фуонг була тутешня, як і трави, що тут ростуть; а я ніколи не прагнув повернутися на батьків¬щину.
—	 Як би мені хотілося бути Пайлом, — промовив я вго¬лос, але біль уже вгамувався — опіум зробив своє діло.
Хтось постукав у двері.
—	 Пайл, —сказала Фуонг.
—	 Ні. Він не так стукає.
Хтось знову постукав, уже нетерпляче. Фуонг швидко підвелася, зачепивши жовте дерево, і на мою друкарську машинку знову посипалася злива пелюсток.
Двері відчинились.
—	 Мосьє Фулер! — гукнув різкий голос.
—	 Я Фаулер,—озвався я, не маючи наміру вставати задля якогось поліцейського; його коротенькі штани кольо¬ру хакі я розглядів, не підводячи голови.
Він пояснив майже незрозумілою в’єтнамо-французькою говіркою, що мене викликають — негайно, зараз же, швид¬ко— всюрте .
—	 У французьке сюрте чи в’єтнамське?
—	 Французьке. — В його вимові слово прозвучало «франсунзьке».
—	 В якій справі?
Він не знав: йому просто наказали привести мене туди.
—	 Toi aussi , — сказав він Фуонг.
—	 Говоріть «ви», коли розмовляєте з дамою, — сказав я йому. — Як ви дізналися, що вона тут?
Він тільки повторив, що такий наказ.
—	 Я прийду вранці.
—	 Sur le chung ,— промовив цей підтягнутий упертий чоловічок.
Сперечатись було марно, тож я підвівся, начепив кра¬ватку і взув черевики. В цих краях останнє слово завжди лишається за поліцією: вона може відібрати перепустку, заборонити відвідувати прес-конференції, вона може, якщо схоче, відмовити у дозволі на виїзд. Усе це були законні
заходи, але коли в країні війна, законність там далеко не на першому місці. Я знав одного чоловіка, у якого раптом загад¬ковим чином зник кухар. Сліди його вели у в’єтнамське сюр-1 те, але там запевняли, що кухаря після допиту відпущено на всі чотири вітри. Сім’я так більше ніколи й не побачила його; можливо, він перейшов до комуністів, можливо, завербував¬ся в одну з найманих армій, що кишіли навколо Сайгона: в загони хоа-хао, каодаїстів або генерала Тхе. А може, й до¬сі сидить у французькій тюрмі. Може статися, що він за¬робляє гроші, торгуючи дівчатами в китайському перед¬місті Шолоні. А може, помер від розриву серця під час допиту.
—	 Пішки я не піду, — сказав я. — Вам доведеться взяти рикшу. — Ніколи не треба забувати про свою гідність.
З тієї ж причини я відмовився від сигарети, запропоно¬ваної офіцером французького сюрте. Після трьох люльок мій розум був чіткий і ясний — я міг легко приймати такі рішення, не забуваючи про основне питання: чого вони хо- чуть від мене? Я зустрічався з Віго кілька разів на прийомах і ще тоді звернув на нього увагу, бо він, здавалося, був без¬тямно закоханий в свою дружину, вульгарну фарбовану блондинку, що зневажала його. Зараз, о другій годині ночі, він сидів у задушливій, прокуреній кімнаті стомлений, при-гнічений, з зеленим козирком над очима і розкритим томи¬ком Паскаля на столі, щоб згаяти час. Коли я заперечив проти того, щоб Фуонг допитували без мене, він одразу ж погодився, глибоко зітхнувши; у його зітханні вчувалось, як він втомився від Сайгона, від спеки, а може, й від життя.
Він сказав по-англійськи:
—	 Пробачте, що я змушений був попросити вас прийти сюди.
—	 Мене не просили, мені наказали.
—	 О, ці тубільні поліцейські, вони нічого не розумі¬ють. — Його очі не відривались од розгорнутого томика «Думок» Паскаля, наче він і справді поринув у сумні мірку¬вання цього автора. — Я хочу поставити вам кілька запи¬тань... Відносно Пайла.
—	 Краще б ви поставили ці запитання йому самому.
Він обернувся до Фуонг і різко спитав її по-французьки}
—	 Скільки часу ви жили з мосьє Пайлом?
—	 Місяць... Не знаю... — відповіла вона.
—	 Скільки він платив вам?
—	 Ви не маєте права ставити їй такі запитання, — ска¬зав я. — Вона не продається.
—	 Адже ж вона і з вами жила? — раптом спитав він. — Два роки?
Ю 
—	 Я — кореспондент, що має повідомляти про вашу війну, коли ви даєте йому таку змогу. Не вимагайте, щоб я постачав матеріали і для вашої скандальної хроніки.
—	 Що ви знаєте про Пайла? Прошу відповідати на мої запитання, містере Фаулер. Повірте, мені неприємно допи¬тувати вас. Але справа серйозна.
—	 Я не донощик. Вам і так відомо все, що я можу роз¬повісти про Пайла. Вік — тридцять два роки, працює в мі¬сії економічної допомоги, національність — американець.
—	 Ви, здається, його друг? — сказав Віго, дивлячись повз мене, на Фуонг.
Тубілець-поліцейський приніс три чашки чорної кави.
—	 А може, ви хочете чаю? — спитав Віго.
—	 Так, я справді його друг, — сказав я. — Чом би й ні? Рано чи пізно мені доведеться поїхати звідси додому. Я не можу вЗяти її з собою. А з ним їй буде непогано. Це розум¬не рішення. І він каже, що одружиться з нею. Він і справді на це здатний. По-своєму він хороший хлопець. Серйозний. Не такий, як ті горласті виродки з «Континенталю». Тихий американець, — уточнив я таким тоном, як сказав би «го¬луба ящірка» або «білий слон».
Ціго погодився:
—	 Атож. — Він ніби шукав на столі слова, щоб переда¬ти свою думку так само влучно, як це зробив я. — Дуже ти¬хий американець.
Він сидів у своєму маленькому душному кабінеті, чекаю¬чи, щоб хтось із нас заговорив. Коло його обличчя дзиж¬чав москіт, а я дивився на Фуонг. Опіум робить людину кмітливою, можливо, тому, що заспокоює нерви і вгамовує почуття. Ніщо, навіть смерть, не здається надто важливим. Фуонг, подумав я, не зрозуміла його тону — сумного й без¬надійного, а англійську мову знала дуже погано. Сидячи на твердому конторському стільці, вона все ще терпляче очікувала на Пайла, а я вже перестав його чекати і бачив, що Віго розуміє нас обох.
—	 Як ви з ним познайомилися? — спитав Віго.
Чи варто йому пояснювати, що це Пайл познайомився зі мною, а не я з ним. Уперше я побачив його у вересні ми¬нулого року, коли він переходив площу перед «Континента¬лем»; цього молодика, якого ще не зачепило життя, доля кинула в нас, наче спис. Довгоногий, коротко підстрижений, ще по-студентському наївний, він, здавалося, не міг ні-кому заподіяти зла. Столики на вулиці були майже всі зайняті.
—	 Ви дозволите? — підкреслено ввічливо спитав він.— Моє прізвище Пайл. Я тут новачок.
її
Він'зручно вмостивсь на стільці, обхопивши рукою спин¬ку, і замовив пиво. Раптом він прислухався, вдивляючись у сліпуче сяйво полудня.
—	 Це граната? — спитав схвильовано, з якоюсь надією.
—	 Швидше вихлоп автомобіля, — сказав я і раптом по-шкодував, що розчарував його. Як швидко забуваєш власну молодість: колись і мене цікавило те, що, за браком кращо¬го слова, називають «новинами». Але гранати мені вже на¬бридли, про них тепер побіжно згадували десь на останніх сторінках місцевої газети: стільки-то вибухнуло минулої ночі в Сайгоні, стільки-то в Шолоні, — до європейської пре¬си вони більше не потрапляли. На вулиці з’явилися гра¬ціозні тоненькі фігурки в білих шовкових штанях і довгих, вузьких, з розрізами на стегнах кофтах з рожевими та лі¬ловими візерунками; я дивився на них з тугою і знав, що таку саму тугу відчуватиму й тоді, коли назавжди залишу цей край.
—	 Гарненькі, правда? — спитав я, потягуючи пиво, і Пайл неуважно поглянув, як вони йшли вгору вулицею Катіна.
—	 Нічого, — сказав байдуже: як видно, був людина по-важна.— Посланник дуже стривожений через ці гранати. Було б дуже прикро, каже він, коли б стався нещасливий випадок — з ким-небудь із нас, звичайно.
—	 З ким-небудь із вас? То справді було б неприємно. Конгресові це не сподобалось би.
Чому нам завжди так хочеться дражнити простодушних? Може, всього десять днів тому, готуючись до майбутньої подорожі, він бродив по міському парку Бостона з купою книжок про Далекий Схід і Китай. Він навіть не чув, що я кажу, — так був захоплений проблемами демократії і від¬повідальністю Заходу; він твердо поклав собі — я довідав¬ся про це дуже швидко — робити добро, і не якійсь одній особі, а цілій країні, континенту, всьому світові. Що ж, % тепер він був у своїй стихії, перед ним лежав усесвіт, який треба було вдосконалити...
—Він у моргу? — спитав я Віго.
—1 Звідки ви знаєте, що він мертвий?
Це було недоречне, типове для поліції запитання, не гід¬не людини, що читає Паскаля і так по-дурному кохає свою дружину. Не можна кохати, коли не маєш інтуїції.
—	 Ні, я не винний, ■— сказав я, переконуючи себе, що це правда. Хіба Пайл не чинив завжди так, як хотів?
Я намагався знайти в собі хоч яке-небудь почуття, хоч образу на поліцію за те, що вона мене підозрює, але марно. Пайл сам був винний у всьому.
«А чи не краще нам усім померти?» — розмірковував у мені опіум, і я крадькома глянув на Фуонг: для неї це, напевне, буде удар. Вона, мабуть, по-своєму любила його — хіба вона не кохала мене і не покинула задля Пайла? Вона зв’язала свою долю з молодістю, з надією на майбутнє, з поважністю, а вони підвели її ще більше, ніж старість і спустошеність. Фуонг сиділа, поглядаючи на нас, і я по¬думав: «Вона все ще нічого не розуміє. Краще, мабуть, забрати її звідси, перше ніж вона збагне, що сталося». Я був ладен, не вносячи в справу ясності, відповідати на будь-які запитання, аби тільки швидше закінчився цей допит, а потім розповісти їй усе на самоті, якнайдалі від поліцейського ока, твердих конторських стільців та голої електричної лампочки, навколо якої кружляють метелики.
Я спитав Віго:
—	 Який час вас цікавить?
—	 Між шостою та десятою вечора.
—	 О шостій я заходив у «Континенталь» випити. Офіці¬анти, певне, пам’ятають. О шостій сорок п’ять спустився до набережної, щоб подивитись, як розвантажують амери¬канські літаки. Коло дверей «Мажестіка» зустрів Вілкінса з «Ассошіейтед Ньюз». Потім пішов у кіно в сусідньому будинку. Там, мабуть, пригадають мене — їм довелося мі-няти мені гроші. Потім узяв велорикшу і поїхав у «Вьйо мулен». Приїхав туди близько половини на дев’яту і пове¬черяв сам. У ресторані був Грейнджер — можете запитати у нього. Потім знову найняв рикшу і повернувся додому; була за чверть десята. Очевидно, ви зможете розшукати і цього рикшу. Я чекав, що Пайл прийде о десятій, але він так і не з’явився.
—	 Чому ви чекали на нього?
—	 Він сказав по телефону, що йому треба побачитися зі мною в якійсь важливій справі.
—	 А ви не знаєте, що то за справа?
—	 Ні. Для Пайла все було важливе.
—	 А його дівчина? Вам відомо, де вона була в цей час?
—	 Опівночі вона чекала його на вулиці. Була стурбова¬на. Вона нічого не знає. Хіба ви не бачите, що вона й досі чекає на нього?
—	 Бачу,— сказав він.
—	 Невже ви справді можете подумати, що я вбив його з ревнощів... або що це вона його вбила?.. За що? Адже він збирався одружитися з нею.
—	 Зрозуміло.
—	 Де ви його знайшли?
—	 Він лежав у воді під мостом Дакоу.
Ресторан «Вьйо мулен» недалеко від того мосту. Міст охороняє озброєна поліція, а ресторан для захисту від гранат обведено залізною сіткою. Переходити міст уночі небезпечно, бо, коли настає темрява, той берег річки пере¬буває в руках в’єтмінців ‘. Виходить, я вечеряв ярдів за п’ятдесят від його трупа.
—	 Лихо в тому,— сказав я,— що він втручався в чужі справи.
—	 Відверто кажучи,— відповів Віго,— мені його зовсім не жаль. Він чинив дуже багато зла.
—	 Борони нас боже,— сказав я,— від праведних і не відаючих, що діють.
—	 Праведних?
—	 Авжеж. По-своєму. Ви ж католик. Вам його не зрозу¬міти. До того ж він був один з отих чортових янкі.
—	 Ви не відмовитесь пізнати тіло? Пробачте, так уже заведено, хоч це не дуже приємно.
Я не став запитувати його, чому він не запросить для цього кого-небудь з американської місії, бо й так розумів, у чому річ. Французькі методи здаються трохи старомод¬ними в наш холодний діловий вік: вони побудовані на вірі у совість, у свідомість провини, в те, що злочинця треба звести з його жертвою — він може розгубитись і виказати себе. Коли ми йшли кам’яними сходами у підвал, де гула холодильна установка, я знову повторював про себе, що ні в чому не винний.
Вони витягли його звідти, наче тацю з грудочками льоду, і я глянув на нього. Рани позамерзали і були не дуже по¬мітні. Я сказав:
—	 Бачите, рани й не думають відкриватись у моїй при¬сутності.
—	 Comment?2
—	 Хіба ви привели мене сюди не для цього? Ще одне, сказати б, випробування. Але ви його надто заморозили, В середні віки не мали таких потужних холодильників.
—	 Ви впізнаєте його?
—	 Авжеж, впізнаю.
Тут він здавався більш, ніж будь-де, не на своєму міс¬ці,— краще б сидів собі вдома. Я бачив його на фотогра¬фіях у сімейному альбомі: верхи, на ранчо для туристів, на пляжі Лонг-Айленду, серед приятелів у чиїйсь квартирі на двадцять четвертому поверсі. Він був породженням сві¬ту хмарочосів, швидкісних ліфтів, морозива і сухих коктей¬лів, молока на сніданок і бутербродів з курятиною.
—	 Він помер не від цього,— промовив Віго, показуючи иа рану в грудях,— його втопили в багні. Повні легені.
—	 Ви працюєте оперативно.
—	 В цьому кліматі інакше не можна.
Вони всунули ноші назад і захлопнули дверцята. Гумова прокладка пом’якшила удар.
—	 То ви нічим не можете нам допомогти? — спитав Віго.
—	 Нічим.
Ми з Фуонг пішли додому пішки — я вже не дбав про свою гідність: перед лицем смерті забуваєш пустий гонор, навіть гонор рогоносця, що боїться показати, як йому боля¬че. Фуонг усе ще нічого не розуміла, а я не знав, яким чи¬ном поступово й обережно підготувати її. Я кореспондент і звик мислити газетними заголовками: «Вбивство амери-канського службовця в Сайгоні». Робота в газеті не при¬вчає пом’якшувати погані вісті, а мені навіть зараз доводи¬лося думати про свою газету. Я попросив Фуонг:
—	 Я зайду на хвилинку на телеграф, ти не заперечуєш?
Я залишив Фуонг на вулиці, послав телеграму і повер¬нувся до неї. Моя телеграма була, власне, тільки жестом: я дуже добре знав, що французьких кореспондентів уже про все повідомлено і, навіть якщо Віго вів чесну гру (що теж було можливо), цензура все одно затримає мою теле¬граму, поки французи не пошлють своїх. Моя газета дові-дається про цю новину з паризьких джерел. І не тому, що Пайл був така вже важна персона. Не міг же я написати правду про його справжню діяльність, про те, що, перше ніж померти, він став причиною принаймні п’ятдесяти смер¬тей,— це негативно вплинуло б на англо-американські від¬носини і прикро вразило б посланника. Посланник дуже поважав Пайла — Пайл здобув учений ступінь в... одне слово, в одній з тих наук, за які в Америці надають учені ступені. Це могли бути суспільні відносини, театрознавство, а може, навіть проблеми Далекого Сходу (він же прочитав стільки книжок).
—	 Де Пайл? — спитала Фуонг.— Що вони хотіли?
—	 Ходім додому,— відповів я.
—	 А Пайл прийде?
—	 Він може прийти туди так само, як і в будь-яке інше місце.
Старі жінки все ще сокотіли коло будинку. Відчинивши двері у свою кімнату, я зразу помітив, що в ній робили обшук: все мало видимо охайніший вигляд, ніж перед тим.
—	 Хочеш іще одну люльку? — спитала Фуонг,
—	 Приготуй.
Я скинув краватку і черевики. Інтермедія скінчилася; ніч тяглась далі, ніби нічого й не сталося. Фуонг, сівши край ліжка, засвітила лампу. «Дитино моя, моя сестро» з шкі¬рою янтарного кольору. Sa douce langue natale '.
—	 Фуонг,— покликав я. Вона розминала кульку опіуму в чашечці люльки.— Il est mort2, Фуонг.
Тримаючи голку в руці, вона дивилася на мене насупив¬шись, мов дитина, яка намагається зрозуміти, що їй ска¬зали.
—	 Tu dis?3
—	 Pyle est mort. Assassiné4.
Вона поклала голку і сіла навпочіпки, дивлячись на мене. Не було ні крику, ні сліз, вона тільки замислилась — to були глибокі й потаємні думки людини, життя якої має зовсім змінитися.
—	 Тобі краще залишитись тут на цю ніч,— сказав я.
Вона кивнула і, взявши голку, почала знов підігрівати
опіум. Вночі я прокинувся після короткого, глибокого сну, що його спричиняє опіум,— спиш десять хвилин, а здається, що виспався,— і знайшов свою руку там, де колись вона завжди лежала вночі: на її стегні. Вона спала, і я ледве міг вловити її віддих.
Знову, після стількох місяців, я був не самотній; але раптом я згадав поліцію, Віго з його зеленим козирком, тихі порожні коридори американської місії і, відчуваючи під рукою ніжну гладеньку шкіру, з гнівом подумав: «Не¬вже тільки мені одному шкода Пайла?»
Розділ другий 1
До того ранку, коли Пайл уперше з’явився на площі біля «Континенталю», мені вже встигли набриднути мої амери¬канські колеги — цибаті й галасливі, молоді і вже літні, що так і сипали недоброзичливими дотепами на адресу французів, які, зрештою, проливали кров у цій війні. Час від часу, коли сліди якої-небудь сутички було дбайливо підчищено, а жертв її забрано з поля бою, кореспондентів викликали в Ханой, куди треба було летіти близько чоти¬рьох годин. Там головнокомандувач звертався до них з про¬мовою, після чого, переночувавши у Будинку преси, де, за їхніми словами, був один з найкращих барменів в Індоки¬таї, вони літали над недавнім полем бою на висоті трьох тисяч футів (межа досяжності важких кулеметів), а потім їх доставляли назад, у Сайгон, у готель «Континенталь», куди вони вдиралися з гуком і галасом, наче школярі після пікніка.
А Пайл був тихий і такий скромний на вигляд; того першого дня мені часом доводилось нахилятися до нього, аби почути, що він каже. І він був дуже-дуже серйозний. Кілька разів його, здавалося, пересмикнуло від галасу, який зчиняли американські кореспонденти на терасі над нами,— там, на думку всіх, ручні гранати менш небезпечні. Але він нікого не осуджував.
—	 Ви читали Иорка Гардінга? — спитав він.
—	 Ні, здається, не читав. А що він написав?
Дивлячись на молочне кафе навпроти, Пайл замріяно
промовив:
—	 Схоже на наші кіоски, де продають содову воду.
51 кою ж гострою мала бути його туга за батьківщиною, коли він у такому незвичайному для нього оточенні зупинив свій погляд саме на цьому кафе. Та хіба я сам, підіймаю¬чись уперше вулицею Катіна, не звернув насамперед уваги на вітрину з парфумами Герлена і не потішив себе думкою, що, кінець кінцем, до Європи летіти всього тридцять годин?
Пайл неохоче відвів очі від кафе і сказав:
—	 Иорк написав книжку під назвою «Наступ червоного Китаю». Дуже змістовна книжка.
—	 Не читав. А ви з ним знайомі особисто?
Він поважно кивнув головою і замовк. Але одразу заго¬ворив знову, щоб пом’якшити враження, яке у мене могло скластись.
—	 Я його добре не знаю,— сказав він.— Зустрічався з ним усього два рази.
Мені це сподобалося в ньому — не хоче, щоб подумали, ніби він вихваляється своїм знайомством з тим... як його... Йорком Гардінгом. Пізніше я дізнався, що Пайл з надзви¬чайною повагою ставився до тих, кого він називав «серйоз¬ними авторами». До цієї категорії не входили ні романіс¬ти, ні поети, ні драматурги, якщо тільки вони не писали на сучасні теми, але і в цьому разі, на його думку, краще про¬сто описувати факти, як у Йорка Гардінга. Я сказав:
—	 Знаєте, коли довго живеш де-небудь, пропадає будь- яка охота читати про ті місця. 
—	 Мені дуже б хотілося почути думку очевидця про ту¬тешні події,— сказав він стримано.
—	 А потім звірити з тим, що пише Иорк Гардінг?
—	 Так.— Очевидно, він відчув у моїх словах іронію, бо додав з властивою йому ввічливістю:—Я вважатиму за велику послугу, якщо ви знайдете час хоч стисло висвітли¬ти мені основні моменти. Розумієте, Иорк був тут понад два роки тому.
Мені сподобалась його віра в Гардінга, хто б він не був. Це було так не схоже на звичку кореспондентів усе чорни¬ти на їх недозрілий цинізм. Я запропонував:
—	 Випийте ще пляшку пива, а я спробую дати вам деяке уявлення про загальне становище.
Я почав говорити, а він слухав уважно, не зводячи з ме¬не очей, як старанний учень. Я розповів йому про станови¬ще на Півночі, де французи в ті дні за всяку ціну намага¬лись утриматися в дельті Червоної річки,— там лежать Ханой і єдиний північний порт, Хайфон, а також основні рисові плантації. Коли настає час збирання врожаю, по-чинається щорічна битва за рид.
—	 Такі справи на Півночі,— сказав я.— Ці бідолахи французи зможуть там утриматись, тільки якщо на допо¬могу в’єтмінцям не прийдуть китайці. Війна точиться в джунглях, у горах, на болотах, на затоплених рисових полях, де доводиться брести по шию у воді, а ворог рап¬том зникає, закопавши в землю зброю і переодягнувшись у селянський одяг. Проте можна комфортабельно плісня¬віти у Ханої. Там бомб не кидають. Бог його знає чому. Це й можна назвати справжньою війною.
—	 А тут, на Півдні?
—	 Французи контролюють основні магістралі до сьомої години вечора; після сьомої у них залишаються тільки сто¬рожові вежі й міста, вірніше деякі міста. Це не означає, що ви можете почувати себе тут безпечно, бо інакше на¬вколо ресторанів не було б цих залізних сіток.
Скільки разів я все це пояснював. Наче пластинка, яку заводять для всіх новачків: для члена парламенту, що при¬їхав сюди, для нового англійського посланника. Іноді вночі я прокидався із словами: «Візьміть, приміром, каода- Істів, або хоа-хао, або Бінь-Ксюена...» Все це наймані армії, які продають свої послуги за гроші або з почуття помсти. Іноземці визнають їх дуже мальовничими, але я не бачу нічого мальовничого в зраді й ворожнечі.
—	 А ще,— сказав я,— існує генерал Тхе. Він був началь¬ником штабу каодаїстів, але потім утік в гори, щоб бороти¬ 
ся з обома супротивниками — і з французами, і з комуніс¬тами.
— Иорк,— сказав Пайл,— писав, що Схід потребує тре¬тьої сили.
Очевидно, мені слід було ще тоді завважити той фана¬тичний блиск у його очах, що спалахнули у відповідь на мої слова, зрозуміти, як гіпнотизують його фрази, магія цифр: «п’ята колона», «третя сила», «день сьомий». Може б, мені пощастило уберегти нас усіх, навіть і самого Пайла, від багатьох прикростей, якби я зрозумів напрямок його молодого невтомного розуму. Але я обмежився сухим пере¬ліком фактів і пішов на свою щоденну прогулянку по вули¬ці Катіна. Хай сам розбирається в навколишній дійсності, яка іноді захоплює, наче пахощі: рисові поля, позолочені косим промінням надвечірнього сонця; легкі снасті риба¬лок, що снують над каналами, наче москіти; чашечки з чаєм на терасі у старого абата, де стоїть його ліжко, розкидані старі рекламні календарі, відра, ламаний посуд — мотлох усього життя, прибитий хвилею часу до його крісла; схожі на черепашки капелюхи дівчат, що ремонтують дорогу в тому місці, де вибухнула міна; золото, молода зелень і бар¬вистий одяг на Півдні, а на Півночі — темно-бура земля, чорний одяг, кільце ворожих гір і гудіння літаків. Приїхав¬ши сюди, я спершу лічив, скільки мені тут ще лишилося пробути, наче школяр, який лічить дні до канікул. Мені зда¬валось, ніби я прив’язаний до того, що збереглося від скверу в Блумсбері, до 73-го автобуса, який проїжджає повз арку Юстонського вокзалу, і до весни на Торрінгтон-плейс. Зараз у сквері розпукаються весняні квіти, а мені до всього того байдуже. Мені хочеться, щоб день переривався короткими, як постріл, звуками — чи то автомобільними вихлопами, чи то вибухами гранат; хочеться дивитися на фігурки в шовко¬вих штанях, що так граціозно рухаються о цій паркій полу¬дневій порі; мені потрібна Фуонг — моя домівка перемісти¬лася на вісім тисяч миль.
Я повернув до резиденції верховного комісара, де на варті стояли солдати Іноземного легіону в білих кепі і ма¬линових еполетах, перейшов вулицю біля собору і пішов назад уздовж похмурої стіни в’єтнамського сюрте, де, зда¬валося, тхнуло сечею і несправедливістю. Проте це теж була частина моєї домівки, подібна до темних коридорів на горішньому поверсі, яких ми так боялися в дитинстві. На набережній у книжкових кіосках продавали останні випус¬ки порнографічних журналів «Табу» й «Ілюзія», а поруч, на тротуарі, матроси пили пиво — прекрасна мішень для саморобної бомби. Я подумав про Фуонг, яка, мабуть, зараз торгується з продавцем риби за три квартали звідси, перед тим як піти об одинадцятій в молочне кафе (в ті дні я завжди знав, де вона буває), і Пайл непомітно стерся в моїй пам’яті. Я навіть не розповів про нього Фуонг, коли ми сіли снідати в нашій кімнаті на вулиці Катіна,— вона була в своєму найкращому шовковому платті у квітах, тому що в цей день минуло рівно два роки відтоді, як ми зустрі-лися в ресторані «Гран монд» у Шолоні.
2
Жоден з нас не заговорив про нього другого ранку після його смерті. Фуонг встала раніш за мене і вже приготува¬ла чай. До мертвих не ревнують, і того ранку мені здава¬лося, що нам буде легко повернутися до нашого колишньо¬го життя.
—	 Ти залишишся сьогодні ночувати? — ніби між іншим спитав я Фуонг за сніданком.
—	 Мені треба буде сходити по речі.
—	 Там, напевне, поліція,— сказав я.— Краще й мені пі¬ти з тобою.
Ото й була вся наша розмова, що мала якесь відношен¬ня до Пайла.
Пайл жив у новій віллі неподалік вулиці Дюрантон — однієї з тих міських магістралей, що їх французи постійно ділять на честь своїх генералів — так що вулиця де Голля через три квартали називається вже вулицею Леклерка, а та, в свою чергу, рано чи пізно раптом перейде у вулицю де Латтра. Очевидно, з Європи мала прилетіти якась важ¬лива персона — вздовж дороги, що вела до резиденції вер¬ховного комісара, через кожні двадцять ярдів, обличчям до тротуару, вишикувалися поліцейські.
Перед Пайловою оселею на посиланій жорствою доріж¬ці стояло кілька мотоциклів. В’єтнамець-поліцейський пере¬вірив моє кореспондентське посвідчення. Він не дозволив Фуонг зайти в будинок, і я пішов розшукувати фрацузь- кого офіцера. У Пайловій ванній кімнаті Віго мив руки ГІайловим милом і витирав їх Пайловим рушником. Рукав його тропічного костюма був у мастилі. «Мастило теж Пайлове»,— подумав я.
—	 Що нового? — спитав я.
—	 його машину ми знайшли в гаражі. В ній зовсім немає бензину. Очевидно, вчора ввечері він брав рикшу чи, може, їздив чужою машиною. А можливо, що бензин ви¬лито.
—	 Він міг піти й пішки,—сказав я.— Ви ж знаєте аме¬риканців.
—	 Адже ваша машина згоріла? — замислено вів далі Віго.— Нової у вас немає?
—	 Немає.
—	 А втім, це не так важливо.
—	 Звичайно.
—	 Може, ви маєте якісь припущення?
—	 Скільки завгодно,— сказав я.
—	 Розкажіть мені.
—	 Бачите, його могли вбити в’єтмінці. Вони ж у Сайгоні повбивали чимало людей. Його труп знайдено в річці біля мосту Дакоу, а вночі, коли вашої поліції там немає, то — в’єтмінська територія, його могло вбити і в’єтнамське сюр- те, — таке теж траплялося. Може, їм не подобались його друзі. Може бути, що його вбили каодаїсти за те, що він був знайомий з генералом Тхе.
—	 А хіба він був знайомий з ним?
—	 Так кажуть. Його також міг убити генерал Тхе за те, що він. водився з каодаїстами. Можливо, його вбили при¬бічники хоа-хао за те, що він загравав з генераловими на¬ложницями. А може, його вбито просто з метою пограбу¬вання. .
—	 А може, просто з ревнощів,— докинув Віго.
—	 Можливо, з ним розправилося французьке сюрте,— провадив я далі,— тому, що їм не подобались його зв’язки. А вй справді шукаєте людей, які вбили його?
—	 Ні, — відповів Віго. — Моя справа подати звіт, от і все. Зрештою, тут війна, а на війні щороку вбивають тися¬чі людей.
—	 Мене ви можете виключити з списку. Я не причетний до цієї справи. Не причетний,— повторив я, наче заповідь.
Якщо вже таке людське життя, хай собі воюють, хай любляться, хай убивають один одного,— мене це не обхо¬дить. Мої колеги, журналісти, називають себе кореспонден¬тами; я вважаю за краще бути репортером. Я пишу про те, що бачу, і ніколи не втручаюся в те, про що пишу. Навіть своя точка зору — це теж до певної міри втручання.
—	 Що ви тут робите?
—	 Прийшов по речі Фуонг. Ваші поліцейські не пуска¬ють її.
—	 Ну що ж, ходім пошукаємо її речі.
—	 Це дуже люб’язно з вашого боку, Віго.
Пайл займав дві кімнати, кухню і ванну. Ми пройшли в спальню. Я знав, де Фуонг могла тримати свою корзин¬ку—під ліжком. Удвох з Віго ми витягли її звідти; там були ТІ книжки з малюнками. Я вийняв із шафи IT одяг: дві святкових кофти, штани. Здавалось, їм тут не місце і вони висять у цій шафі всього кілька годин, та й попали сюди ненароком, як іноді метелик залітає до кімнати. В шухляді комода я знайшов її маленькі трикутні трусики і колекцію шарфів. В корзинку майже нічого було класти, речей було менше, ніж у нас беруть з собою, коли в неді¬лю їдуть відпочивати за місто.
У другій кімнаті висіла фотокартка — вона з Пайлом. Вони сфотографувалися в ботанічному саду, поряд з вели¬ким кам’яним драконом. Вона тримала на повідку Пайло- вого собаку — чорного чау з чорним язиком. Він був аж надто чорний, той собака. Я поклав фотографію в корзинку.
—	 А що сталося з собакою? — запитав я.
—	 Тут його немає. Можливо, він брав його з собою.
—	 Якщо собака повернеться, ви можете дослідити зем¬лю на його лапах.
—	 Я не Лекок і навіть не Мегре  , а до того ж тепер війна.
Я підійшов до книжкової шафи і проглянув книжки, що стояли в два ряди,— Пайлову бібліотечку. «Наступ черво¬ного Китаю», «Виклик демократії», «Роль Заходу»,— ма¬буть, повна збірка творів Иорка Гардінга,— а також сила звітів конгресу, в’єтнамський розмовник, історія війни на Філіппінах, томик Шекспіра. Що ж він читав для розваги? Книжки для легкого читання я знайшов на другій полиці: кишенькове видання Томаса Вулфа, якусь дивну антологію під назвою «Тріумф життя» і збірку віршів американських поетів. Там же стояла книжечка шахових задач. Не так багато для відпочинку після робочого дня, але, зрештою, він мав ще й Фуонг. За антологію була засунута книжка в паперовій обкладинці під назвою «Фізіологія шлюбу». Очевидно, і статеве життя він вивчав так, як вивчав Схід: із книжок. А паролем до цього життя було слово «шлюб». Пайл вважав, що в житті скрізь мають бути міцні зв’язки.
На письмовому столі не було нічого.
—	 Добре ви тут почистили! — промовив я.
—	 A-а...— сказав Віго.— Я мусив зробити це за доручен¬ням американської місії. Ви ж знаєте, як поширюються чутки. Квартиру могли пограбувати. Мені довелось опе¬чатати всі папери.— Він сказав це серйозно, без тіні усмішки.
—	 Знайшли що-небудь компрометуюче?
—	 Ми не можемо дозволити собі знайти що-небудь, що компрометувало б наших союзників, — відповів Віго.
—	 Ви не будете заперечувати, якщо я візьму одну з цих книжок — на згадку?
—	 Я одвернусь.
Я вибрав книжку Иорка Гардінга «Роль Заходу» і по¬клав її в корзинку між речами Фуонг.
—	 Невже ви мені, як другові, не можете нічого розпо¬вісти? — спитав Віго.— Це залишиться таємницею. Моя доповідна записка вже готова. Його вбили комуністи. Мож¬ливо, це початок кампанії проти американської допомоги. Але, між нами кажучи... Слухайте, що це за розмова на сухе горло! Може, вип'ємо тут, за рогом, по скляночці вермуту?
—	 Ще ранувато.
—	 Він нічого не розповідав вам по секрету, коли ви бачили його востаннє?
—	 Ні.
—	 А коли це було?
—	 Учора вранці. Після великого вибуху.
Віго помовчав, щоб моя відповідь дійшла — до мене са¬мого, не до нього: він чесно вів допит.
—	 Хіба eaç не було вдома, коли Пайл заходив до вас учора ввечері?
—	 Вчора ввечері? Ні, я був удома. Я не знав...
—	 Вам, можливо, буде потрібна віза на виїзд звідси. Ви ж знаєте, що ми можемо затримати її на невизначений час.
—	 Невже ви справді думаєте,— спитав я,— що я хочу повернутися на батьківщину?
Віго поглянув у вікно — день був жаркий, безхмарний. Він з сумом промовив:
—	 Усі хочуть додому.
—	 Мені тут подобається. Вдома — різні ускладнення.
—	 Merde!  — вигукнув Віго.— Сюди принесло американ¬ського аташе в економічних питаннях.— Він повторив з сарказмом: — Аташе в економічних питаннях!
—	 Я краще піду звідси. А то він часом і мене захоче опечатати.
Віго сказав стомленим голосом:
—	 Бажаю успіху. Зараз він наговорить мені всячини.
Коли я вийшов, аташе стояв коло свого «пакарда», на¬магаючись розтлумачити щось шоферові. Аташе був уже немолодий, огрядний, з широким задом і обличчям, яке,  
здавалось, ніколи не потребувало бритви. Він гукнув до мене:.
—	 Фаулере, ви не можете пояснити цьому клятому шо¬ферові?..
Я пояснив.
—	 Я ж йому казав те саме, але він завжди придурюєть¬ся, що не розуміє французької мови.
—	 Очевидно, справа у вашій вимові.
—	 Я три роки жив у Парижі. У мене досить добра ви¬мова для цих клятих в’єтнамців.
—	 Голос демократії,— сказав я.
—	 Що таке?
—	 Здається, так називається книжка Иорка Гардінга.
—	 Не розумію.
Він кинув підозріливий погляд на корзинку, яку я ніс.
—	 Що це у вас?
—	 Дві пари білих шовкових штанів, дві шовкові кофти, кілька пар жіночих трусиків—три пари, здається. Всі ре¬чі — місцевого виробу. Не з американської допомоги.
—	 Ви були там? — запитав він.
—	 Був.
—	 Чули, що сталося?
—	 Звичайно.
—	 Жахлива річ,— сказав він.— Жахлива»..
—	 Посланник, напевне, дуже стурбований?
—	 Ще б пак. Він зараз у верховного комісара, замовив розмову з президентом.— Він узяв мене під руку і одвів від машини.— Адже ви добре знали молодого Пайла? Ніяк не можу повірити, що з ним таке скоїлося. Я знав його батька. Професор Гарольд Ч! Пайл. Ви, певне, чули про нього.
—	 Ні..
—	 Відомий фахівець у галузі підводної ерозії, з світо¬вим ім’ям. Хіба ви не бачили його портрета на обкладинці «Тайм» місяць тому?
—	 А-а, здається, пригадую. Вивітрена скеля — на зад¬ньому плані, а на передньому — окуляри в золотій оправі.
—	 Це він. Мені довелося складати телеграму його рід¬ним. Просто жахливо. Я любив його, як свого сина.
—	 Тим рідніший для вас буде його батько.
Він звів на мене свої вологі карі очі.
—	 Що це з вами? — спитав він.— Як можна таке гово¬рити, коли молода, прекрасна людина...
Пробачте,— сказав я.— Смерть діє на людей по-різ¬ному,— Може, він і справді любив Пайла.— То що ви на¬писали в телеграмі?
Він процитував поважно, слово в слово:
—	 «Сумом повідомляю ваш син загинув смертю хороб¬рих за справу демократії». Телеграму підписав сам по¬сланник.
—	 «Смертю хоробрих»? — перепитав я.— А це не зіб’є їх з ґіантелику? Я маю на увазі його рідних. Адже ж місія економічної допомоги — це звучить якось не по-військово¬му. Хіба вам дають ордени «Пурпурного серця»?
Він сказав багатозначно, притишивши голос:
—	 Пайл виконував особливі доручення.
—	 Ну, ми всі здогадувалися про це.
—	 Але він сам не казав, ні?
—	 Ні, що ви,—сказав я, і мені одразу спали на думку слова Віго: «Дуже тихий американець».
—	 Ви маєте які-небудь підозріння? — спитав аташе.— За що його вбили? І хто?
Раптом я розлютився: мені набридла вся ця зграя з осо¬бистими запасами кока-коли, з портативними госпіталями, джипами і зброєю далеко не найновішого зразка. Я сказав:
—	 Його вбили тому, що він був занадто наївний, аби жити. Він був молодий і дурний —цілковитий невіглас — і вплутався не в свою справу. Він, як і всі ви, не мав уяв¬лення про те,, що тут діється, а ви дали йому гроші та книжки Иорка Гардінга про Схід і сказали: «Вперед! За-воюй Схід для демократії!» Він бачив тільки те, що чув на лекціях, а автори книжок і вчителі обдурили його. Коли він бачив труп, то навіть не помічав ран і тільки бубонів: «червона загроза» або «воїн демократії».
‘— Я вважав, що ви його друг,— докірливо сказав аташе.
—	 Я таки був його друг. Мені так хотілося, щоб він сидів удома і читав недільні додатки до газет, слідкуючи за бейсбольними змаганнями. Я хотів, щоб він тихо й мир¬но жив з якою-небудь стандартною американочкою, що читає книжки тільки за списками свого клубу.
Він збентежено відкашлявся.
—	 Звичайно, ви маєте рацію,— сказав він.— Я й забув про цю прикру історію. Я цілком був на вашому боці, Фаулере. Він вчинив дуже погано. Скажу вам одверто: у мене була з ним серйозна розмова про цю дівчину. Ро¬зумієте, я мав честь особисто знати професора Пайла і йо¬го дружину...
—	 Вас чекає Віго,— перебив я його і пішов геть.
Тільки тепер він помітив Фуонг, і, коли я озирнувся, він
з гірким подивом дивився мені вслід: споконвічний стар¬ший брат, який не розуміє меншого.
Пайл уперше зустрівся з Фуонг в тому ж «Континента- лі» місяців через два після свого приїзду. Було це ввечері, коли після заходу сонця раптом настала вечірня прохоло¬да, а в провулках у крамничках вже засвітили свічки. На столиках, де французи грали у Quatre Vingt-et-un ', стукоті¬ли кості; вулицею Катіна поверталися додому на велоси¬педах дівчата в білих шовкових штанях. Фуонг пила апель¬синовий сік, а я — пиво, і ми сиділи мовчки, задоволені тим, що ми вкупі. Потім до нас нерішуче підійшов Пайл, і я їх познайомив. Він мав звичку витріщатися на дівчат, наче він їх зроду не бачив, а потім зніяковіло червоніти.
—	 Я хотів спитати, чи не погодитесь ви з вашою дамою пересісти за мій столик,— сказав Пайл.— Один з наших аташе...
То був аташе в економічних питаннях. Він широко і го¬стинно усміхався до нас з горішньої тераси, самовпевне- ний, наче рекламний персонаж, що «не втрачає друзів, бо вживає найкращих засобів від поту». Я багато разів чув, як аташе називали «Джо», але так і не взнав його прі¬звища. Він демонстративно заметушився, з гуркотом від-совуючи стільці й гукаючи офіціанта, хоча в «Континента- лі» внаслідок усієї його метушні все одно могли подати тільки пиво, коньяк з содовою або вермут.
—	 Ніяк не сподівався зустріти вас тут, Фаулере,— сказав він.— А ми чекаємо на наших хлопців із Ханоя. Там, здає¬ться, був справжній бій. Ви не їздили з ними?
—	 Мені набридли ці чотиригодинні польоти заради яко¬їсь прес-конференції,— відповів я.
Він незадоволено глянув на мене і сказав;
—	 Хлопці просто горять на роботі. Подумати тільки, в торгівлі або на радіо вони могли б заробляти вдвічі більше без ніякого ризику.
—	 Але тоді їм довелось би працювати,— сказав я.
—	 Вони, як бойові коні, нюхом чують бій,— просторіку¬вав він захоплено, не звертаючи уваги на мої слова, які йому не сподобались.— От, приміром, Білл Грейнджер — його не можна втримати, коли десь запахне бійкою.
—	 Маєте рацію. Я бачив, як він бився якось увечері в барі «Спортінг».
—	 Ви прекрасно розумієте, що я не це маю на думці.
Два велорикші, несамовито крутячи педалі, промчали вулицею Катіна і застигли перед «Континенталем», наче на фотографії. В першій колясці сидів Грейнджер. У другій лежала сіра безсловесна купа, яку Грейнджер заходився виволікати на тротуар.
—	 Ну, вилазь, Міку,— умовляв він.— Вилазь!..— Потім почав сперечатися з рикшею за плату.— На! — крикнув він.—Хочеш бери, хочеш ні! — І кинув на землю в п’ять разів більше грошей, ніж належало. Рикші довелося нахи¬литись, щоб зібрати гроші.
Аташе в економічних питаннях сказав нервово:
—	 Гадаю, хлопці заслужили невеличкий відпочинок.
Грейнджер кинув свою ношу на стілець. Раптом він по¬бачив Фуонг.
—	 Ого! — загорлав він.— Джо, старий бахуряко! Де це ти її підхопив? Не думав, що ти ще здатний на таке... Про¬бачте, мені треба збігати в клозет. Догляньте тут без мене Міка.
—	 Здорова солдатська безпосередність,— зауважив я.
Пайл промовив серйозно, знову почервонівши:
—	 Я нізащо не запросив'би вас, якби знав...
Сіра купа на стільці заворушилась, і голова впала на стіл, наче зовсім не була зв’язана з тілом. Голова зітхнула довгим свистячим зітханням, сповненим безмежної нудьги, і завмерла. *
—	 Ви його знаєте? — спитав я Пайла.
—	 Ні, не знаю. Хіба він не газетяр?
—	 Я чув, що Білл називав його Міком,— сказав аташе в економічних питаннях.
—	 А чи це не новий кореспондент з «Юнайтед Пресс»? — спитав Пайл.
—	 Ні, це не він. Того я знаю. А він не з вашої місії? Ви ж не можете знати усіх ваших людей — їх тут сотні.
—	 Думаю, він — не наш,— заперечив аташе в економіч¬них питаннях.— Щось я такого не пригадую.
—	 Можна пошукати в нього посвідчення,— запропону¬вав Пайл.
—	 Ради бога, не будіть його. Досить з нас і одного п’яного. У всякому разі, Грейнджер повинен знати його.
Але і Грейнджер не знав. Він повернувся з убиральні дуже похмурий.
—	 Хто ця дама? — спитав сердито.
—	 Міс Фуонг — Фаулерова знайома,— сухо відповів Пайл.— Ми хотіли б з’ясувати, хто...
—	 Де він її підхопив? У цьому місті слід стерегтися.— І він додав похмуро: — Хвалити бога, що є пеніцилін. 
—	 Білле,— сказав аташе,— ми хочемо знати, хто такий Мік.
—	 А звідки мені знати?
—	 Але ж ви привезли його сюди.
—	 Ці жабники не вміють пити віскі. Одразу ж розкис.
—	 Він француз? А мені здавалося, що ви називали його Міком.
—	 Треба ж його якось називати,— відповів Грейнджер.
Він нахилився до Фуонг і сказав:
—	 Слухай, ти! Хочеш іще склянку соку? Ти зайнята сьогодні ввечері?
—	 Вона зайнята щовечора,— обізвався я.
Аташе в економічних питаннях поспішив втрутитися:
—	 Ну як там війна, Білле?
—	 Велика перемога на північному заході від Ханоя. Французи відбили два села, хоч і не сповіщали про те, що здали їх раніше. Тяжкі втрати у в’єтмінців. Своїх втрат французи ще не мали змоги підрахувати, повідомлять через тиждень-два.
—	 Ходять чутки, що в’єтмінці вдерлися в Фат-Дьєм, спалили собор, вигнали епіскопа,— промовив аташе в еко¬номічних питаннях.
—	 Про це в Ханої не скажуть. Це ж не перемога.
—	 Один з наших санітарних загонів не зміг пробратися далі Нам-Діня,— сказав Пайл.
—	 Ви забиралися так далеко, Білле? — спитав аташе.
—	 За кого ви мене вважаєте? Я кореспондент, у мене є перепустка, в якій зазначено, де мені можна, а де не мож¬на бути. Я прилітаю на аеродром у Ханої. Там мені дають машину до Будинку преси. Французи організують для нас політ над двома містечками, що вони відбили, і показують нам триколірний прапор. А чорт його знає, чий він,— з та¬кої височини не видно. Потім скликають прес-конференцію, і полковник пояснює нам, що ми бачили. Потім ми здаємо наші телеграми в цензуру. Потім випиваємо. Там найкра¬щий бармен у всьому Індокитаї. А потім летимо назад.
Пайл похмуро дивився в кухоль з пивом.
—	 Ви недооцінюєте себе, Білле,—сказав аташе в еко¬номічних питаннях.— Пам’ятаєте ваш нарис про дорогу 66. Як ви тоді її називали? «Дорога в пекло». Він був вартий Пуліцерівської премії >. Знаєте, що я маю на увазі? Вашу розповідь про людину з одірваною головою, яка стоїть на колінах у канаві, і потім про ту, що йде, наче сновида...
—	 Ви гадаєте, що я справді був десь біля тої смердючої дороги? Стівен Крейн   міг описувати війну, ніколи не ба¬чивши її. А хіба я гірший? До того ж це тільки жалюгідна колоніальна війна. Дайте мені ще чогось випити. А потім підемо пошукаємо дівчат. У вас є за що потриматись. Я теж хочу.
Я спитав Пайла:
—	 Як ви гадаєте, правду кажуть про Фат-Дьем?
—	 Не знаю. Хіба це так важливо? Якщо важливо,— від¬повів він,— я хотів би поїхати туди і подивитись.
—	 Важливо для кого? Для економічної місії?
—	 Бачите,—сказав Пайл,—тут не можна провести чіт¬кої межі. Адже медицина теж щось ніби зброя. А ті като¬лики, вони, мабуть, здорово настроєні проти комуністів, га?
—	 Вони торгують з комуністами. Єпіскоп одержує від комуністів корів і бамбук для своїх будівель. Я б не ска¬зав, що католики — це та «третя сила», про яку марить йорк Гардінг,— піддражнив я його.
—	 Кінчайте! — закричав Грейнджер. — Не можна ж киснути тут усю ніч. Я їду в Будинок п’ятиста дів.
—	 Якщо ви і міс Фуонг не відмовитесь зі мною повече¬ряти... — запропонував Пайл.
— Можете повечеряти в «Шале», — перервав його Г рейн¬джер, — а я тим часом розважуся з дівчатками по сусід¬ству. Ходімо, Джо. Ти все ж таки мужчина!
Здається, саме тоді, коли я роздумував, що таке мужчи¬на, я вперше відчув симпатію до Пайла. Він сидів, трохи від¬вернувшись од Грейнджера, і крутив пивний кухоль з та¬ким виглядом, наче був десь далеко звідси. Він сказав Фуонг:
—	 Вам, певне, набридли всі ці ділові розмови? Я хочу сказати — розмови про вашу батьківщину?
—	 Comment? 2
—	 Що ви збираєтесь робити з Міком? — спитав аташе.
—	 Покинути його тут,— відповів Грейнджер.
—	 Так не можна. Ви навіть не знаєте його прізвища.
—	 Ми могли б узяти його з собою. Хай дівчатка про нього подбають.
Аташе зареготав. Його обличчя розпливлось, наче на екрані телевізора.
—	 Ви, молодь, можете робити що завгодно, — сказав він, — а я надто старий для таких розваг. Я заберу його з собою додому. Ви казали, що він француз?
—	 Він говорив по-французькому.
—	 Якби ви втягли його в мою машину...
Після того як аташе поїхав, Пайл сів у коляску з Грейн¬джером, а ми з Фуонг поїхали за ними до Шолона. Грейн¬джер намагався сісти в одну коляску з Фуонг, але Пайл відтягнув його. Коли рикші везли нас довгою приміською дорогою в китайський квартал, повз нас прогуркотіла ко-лона французьких броньовиків; на кожному з них стриміла гармата і мовчазна, непорушна, мов статуя, фігура офіце¬ра під чорним оксамитовим куполом зоряного неба: очевид¬но, знову якісь заворушення в найманій армії секти Бінь- Ксюен, якій належав готель «Гран монд» та ігорні будинки в Шолоні. То був край бунтівливих феодалів. Зовсім як у середні віки в Європі. Але чим займалися тут американці? Адже Колумб тоді ще не відкрив їхньої країни. Я сказав Фуонг:
—	 Мені подобається цей Пайл.
—	 Він тихий, — промовила Фуонг, і цей епітет, якого вона вжила перша, пристав до Пайла, як шкільне прізвись¬ко; навіть Віго назвав його так того вечора, коли, сидячи у себе в кабінеті з зеленим козирком на лобі, розповідав мені про Пайлову смерть.
Я зупинив рикшу коло ресторану «Шале» і сказав Фуонг:
—	 Іди й займи нам столика. А я піду пригляну за Пай¬лом.
Так уперше в мені прокинулось підсвідоме бажання оберігати його. Мені навіть на думку не спадало, що захист більше потрібний мені самому. Наївність завжди мовчки волає про захист, хоч було б куди розумніше захищатись од неї: наївний нагадує німого прокаженого, що загубив свій дзвіночок і блукає по світу, думаючи, що він нікому не чинить зла.
Коли я підійшов до Будинку п’ятиста дів, Пайл і Грейн¬джер уже зайшли всередину. Я спитав у вартового військо¬вої поліції, що стояв при вході:
—	 Deux Américains?  
То був молоденький капрал з Іноземного легіону. Він перестав чистити свій револьвер і показав великим паль¬цем на двері позад себе, присмачивши цей жест жартом по- німецькому, якого я не зрозумів.
У величезному дворі просто неба був час відпочинку. На траві лежали або сиділи навпочіпки сотні дівчат, і чувся гомін голосів. Завіски комірчин навколо двору були відсу¬нуті; в одній з них якась стомлена дівчина лежала сама на ліжку, схрестивши ноги. В Шолоні були заворушення, сол¬датів не відпустили з казарм, і ці жінки лишилися без ро¬боти: для тіла настав відпочинок. Тільки клубок дівчат, які билися, дряпались і верещали, свідчив, що промисел ще не завмер остаточно. Я згадав стару сайгонську історію про одного високопоставленого гостя, що загубив штани, про¬биваючись звідси під захист поліції. Для цивільних тут не було ніякого захисту. Коли вже вони насмілюються по¬лювати на території, що належить військовим, то хай дба¬ють про себе і рятуються самі.
Я вже навчився тактики — поділяй і владарюй. Вибрав¬ши в натовпі, що оточив мене, дівчину, я почав потихеньку підштовхувати її до того місця, де відбивалися Пдйл і Г рейнджер.
—	 Je suis un vieux,— сказав я.— Trop fatigué.— Вона захихикала і пригорнулася до мене. — Mon ami, il est très riche, très vigoureux ‘.
•— Tu es sale , — кинула вона.
Переді мною промайнуло Грейнджерове обличчя, роз- червоніле і тріумфуюче: він, мабуть, сприймав усю цю бо¬ротьбу за нього як данину його чоловічій привабливості. Одна з дівчат тримала Пайла під руку і намагалася поти¬хеньку витягти його з кола. Я штовхнув свою дівчину в на¬товп і гукнув:
—	 Пайле, ідіть сюди!
Він глянув на мене через голови дівчат і промовив:
—	 Це жахливо! Просто жахливо!
Може, то була гра світла ліхтарів, але здавалося, що його обличчя ніби змарніло. Мені спало на думку, що він, мабуть, іще незайманий.
—	 Ходімо, Пайле, — сказав я. — Полиште їх на Грейн¬джера. — Я побачив, як він засунув руку в задню кише¬ню — очевидно, збирався випорожнити її від піастрів та доларів. — Не будьте дурнем, Пайле! — крикнув я серди¬то. — Цим ви тільки доведете їх до бійки. — Моя дівчина знову була підійшла до мене, але я знову штовхнув її в кільце, що оточувало Грейнджера. — Non, поп, —сказав я.— Je suis un Anglais, pauvre, très pauvre .
Ухопивши Пайла за рукав, я потягнув його геть, а на другій його руці, наче риба на гачку, почепилася дівчина. 
Ще дві чи три дівчини намагалися перехопити нас, перше ніж ми підійшли до воріт, звідки за нами спостерігав кап¬рал, але вони вже були не такі рішучі.
—	 А що робити з цією? — спитав Пайл.
—	 Вона сама відчепиться.
І ту ж мить дівчина відпустила його руку і пірнула в колотнечу навколо Грейнджера.
—	 Аз ним нічого не станеться? — занепокоєно спитав Пайл.
—	 Він знайшов те, чого шукав, і тепер має за що потри¬матися.
Ніч видавалася дуже тихою, тільки проїхала ще одна ко¬лона броньовиків, наче ті люди й справді мали якусь мету.
—	 Це жахливо, — сказав Пайл. — Я б ніколи не пові¬рив... — І зажурено й побожно додав: — А вони ж такі гар¬ненькі.
Він не заздрив Грейнджерові, а шкодував, що хороше,— адже краса і грація, безперечно, належать до хорошого, — так спотворюється і принижується. Пайл помічав страж¬дання, коли вони муляли йому очі. (Я пишу про це без на¬смішки: зрештою, серед нас є багато таких, які зовсім їх не помічають).
Я сказав:
—	 Ходімо до «Шале». Нас чекає Фуонг.
—	 Пробачте, — похопився він. — Я зовсім забув. Вам не слід було залишати її саму.
—	 їй ніщо не загрожує.
—	 Я думав тільки допомогти Грейнджерові... — Пайл знову поринув у свої думки, але коли ми входили в «Ша¬ле», він промовив з незрозумілим жалем: — Я зовсім забув, що на світі багато чоловіків, які...
дозвіллі він пише витончені класичні вірші, але випадково я довідався, що Фам Ван Ту поклонник Вордсворта   і пише поеми про природу. Свою відпустку він проводив у Дала- ті  — місці, яке найбільше нагадувало йому Озерний край в Англії. Він злегка вклонився, коли проходив повз нас. Я подумав про те, що зараз витворяє Грейнджер за якихось п’ятдесят ярдів звідси!
Пайл поганою французькою мовою просив вибачення у Фуонг за те, що ми примусили її так довго чекати.
—	 C’est impardonnable , — сказав він.
—	 Де ви були? — поцікавилася Фуонг.
—	 Проводжав Грейнджера додому, — відповів Пайл.
—	 Додому? — перепитав я і засміявся, а Пайл поглянув на мене так, наче я був не кращий за Грейнджера.
Раптом я побачив себе таким, яким він бачив мене: літ¬нім, трохи розповнілим чоловіком з запаленими очима, по¬мережаними червоними жилками, незграбним у коханні, може, не таким горластим, як Грейнджер, але більш циніч¬ним, менш простодушним; і я на якусь мить згадав Фуонг такою, якою вона була, коли я побачив її вперше: вона промайнула повз мій столик у «Гран монді»; їй було тоді вісімнадцять років, вона танцювала у білій бальній сукні під наглядом старшої сестри, яка твердо поклала собі ви¬гідно видати Фуонг заміж за європейця. Якийсь америка¬нець купив квиток, щоб потанцювати з нею. Він був трохи напідпитку — зовсім трохи — і, мабуть, недавно приїхавши в цю країну, вважав, що всі жінки в «Гран монді» — повії. Коли вони пройшли перше коло, він притиснув її надто близько до себе, і раптом я побачив, як вона повернулася і сіла поряд з сестрою, а він залишився стояти серед тан¬цюючих пар, не розуміючи, що трапилось. А дівчина, імені якої я тоді ще не знав, спокійно сиділа на своєму місці, цілком певна себе, і посьорбувала апельсиновий сік.
—	 Peut-on avoir l’honneur?   — промовив Пайл із своїм жахливим акцентом, а через хвилину я побачив, як вони мовчки танцюють у другому кінці зали і Пайл тримає її так далеко від себе, що, здається, ось-ось зовсім випустить з рук. Танцював він дуже погано, а вона краще за всіх, кого я знав у ті дні в «Гран монді».
То було довге й безнадійне залицяння. Якби я міг за¬пропонувати їй одруження і шлюбний контракт, усе було б просто, і старша сестра потихеньку і тактовно зникала б то¬ді, коли нам хотілось би залишитися вдвох. Але минуло три місяці, перше ніж .мені пощастило побути якусь хвили¬нку віч-на-вічз Фуонг на балконі готелю «Мажестік», при¬чому її сестра з сусідньої кімнати весь час допитувалась, коли ж ми, нарешті, повернемося до неї. На річці Сайгон у спалахах яскравого світла розвантажували торгове судно з Франції, деренчали дзвінки велорикш, а я поводився як молодий і недосвідчений дурень, не знаючи, що сказати. По¬вернувшись додому на вулицю Катіна, я у відчаї кинувся на ліжко, навіть не мріючи про те, що через чотири місяці вона буде лежати поруч зі мною, віддихаючись і сміючись, ніби здивована тим, що все склалося зовсім не так, як во¬на сподівалась.
—	 Мосьє Фулёр!
Я дивився, як вони з Пайлом танцювали, і не помічав, що її сестра робить мені знаки з-за сусіднього столика. Те¬пер вона підійшла до мене, і я неохоче запросив її підсісти. Наші дружні стосунки зіпсувалися з того вечора в «Гран монді», коли їй стало погано і я пішов проводжати Фуонг додому.	і
—	 Я майже цілий рік вас не бачила, — сказала вона.
; — Я часто виїжджало в Ханой.
—	 Хто такий ваш друг? —спитала вона.
—	 Його звуть Пайл.
—	 Чим він займається?
—	 Він з американської економічної місії. Постачає елек¬тричні швацькі машинки для голодуючи* швачок.
.— Хіба такі є?
—	 Не знаю.
—	 Але ж голодуючі не користуються швацькими ма¬шинками. І там, де вони живуть, немає електрики.
Вона завжди все розуміла буквально.
—	 Вам доведеться спитатися про це в Пайла, — відпо¬вів я.
—	 А він одружений?
Я подивився на танцювальну площадку.
—	 На мою думку, він ніколи не був з жінкою ближчий, ніж зараз.
—	 Танцює дуже погано, — зауважила вона.
—	 Погано.
—	 Але вигляд у нього такий симпатичний і такий на¬дійний.
—	 Авжеж.
—	 Можна трохи посидіти з вами? Мої друзі такі нудні, 
Музика замовкла, і Пайл незграбно вклонився Фуонг, потім провів її до нашого столика і підсунув стілець. Я ба¬чив, що така манірна ввічливість подобається Фуонг. І по¬думав, як багато вона втрачає, живучи зі мною.
—	 Сестра Фуонг, — сказав я Пайлові. — Міс Хей.
—	 Дуже радий з вами познайомитись, — сказав він і по¬червонів.
—	 Ви з Нью-Йорка? — спитала вона.
—	 Ні. З Бостона.
—	 Це теж у Сполучених Штатах?
—	 Авжеж, звичайно.
—	 Ваш батько бізнесмен?
—	 Не зовсім. Він професор.
—	 Учитель? — перепитала вона з ледь помітним розча¬руванням.
—	 Розумієте, він науковець. До нього звертаються за консультацією.
—	 Відносно здоров’я? Він лікар?
—	 Ні, не лікар. Він доктор, але доктор технічних наук. Знає все на світі про підводну ерозію. Ви чули, що це таке?
—	 Ні, не чула.
Пайл спробував бути дотепним:
—	 Ну що ж, доведеться батькові самому вам це пояс¬нити.
—	 Хіба він тут?
—	 О ні.
—	 Але він приїде?
—	 Ні, я просто пожартував, — сказав Пайл винувато.
—	 Хіба у вас є ще одна сестра?—запитав я міс Хей.
—	 Ні. А що?
—	 Схоже на те, що ви розвідуєте, який з містера Пайла жених.
—	 У мене тільки одна сестра, — промовила міс Хей і важко поклала руку на коліно Фуонг, мов головуючий, що стверджує ударом молотка порядок денний.
—	 І дуже гарненька, — сказав Пайл.
—	 Вона найвродливіша дівчина в Сайгоні, — ніби між іншим поправила його міс Хей.
—	 Не сумніваюсь у цьому.
—	 Час замовити вечерю, — сказав я. — Навіть найврод- ливішій дівчині в Сайгоні треба попоїсти.
—	 Я не голодна, — заявила Фуонг.
—	 Вона така тендітна, — рішуче провадила далі міс Хей. В її голосі прозвучала нотка погрози. — їй потрібна увага. Фуонг заслуговує на увагу. Вона дуже-дуже віддана.
—	 Моєму другові пощастило, — з глибокою серйозніс¬тю промовив Пайл.
—	 Вона любить дітей, — сказала міс Хей.
Я засміявся і тут же спіймав Пайлів погляд: він зиркнув на мене обурено й здивовано. Я раптом зрозумів, що він щиро зацікавлений тим, що ще може сказати міс Хей. За¬мовляючи обід (хоч Фуонг сказала, що не голодна, я знав, що вона легко впорається з добрячим біфштексом, двома сирими яйцями та гарніром), я слухав, як Пайл поважно розумує про дітей.
—	 Мені завжди хотілося мати багато дітей,— говорив він.— Велика сім’я — це просто чудово. Велика сім’я зміц¬нює шлюб. Та й для дітей це теж краще. Я був одинак. Дуже погано бути одинаком.
Я ніколи не чув раніше, щоб він так багато говорив.
—	 Скільки років вашому батькові? — жадібно запитала міс Хей.
—	 Шістдесят дев’ять.
—	 Старі люди так люблять онуків. Шкода, що моя се¬стра не має батьків, які тішилися б її дітьми. Якщо тільки вони в неї будуть...— додала вона, кинувши на мене нищів¬ний погляд.
То й ви також не маєте,— вставив Пайл, по-моєму, досить недоречно.
—	 Наш батько був з дуже хорошої сім’ї. Він був ман¬дарином в Гуе.
—	 Я замовив вечерю на всіх,— повідомив я.
—	 Для мене не треба,— заперечила міс Хей.— Мушу йти до своїх друзів. Я хотіла б знову зустрітися з містером Пайлом. Може, ви влаштуєте це?
—	 Коли повернуся з Півночі,— пообіцяв я.
—	 А ви їдете на Північ?
—	 Гадаю, що час і мені подивитися на війну.
—	 Але ж усі кореспонденти вже повернулися,— сказав Пайл.
—	 Найкращий час для мене. Мені не треба буде зустрі¬чатися з Грейнджером.
—	 Тоді обов’язково приходьте пообідати зі мною й Фуонг, коли мосьє Фулер поїде.— І міс Хей додала з по¬хмурою ввічливістю: — Щоб вона не нудьгувала.
Після того як міс Хей пішла, Пайл сказав:
—	 Яка чарівна, культурна жінка. І так добре говорить по-англійському.
—	 Скажи йому, що моя сестра служила в конторі у Сін¬гапурі,— з гордістю мовила Фуонг.
—	 Невже? В якій конторі?
—	 Імпорт, експорт,— переклав я слова Фуонг.— Вона вміє стенографувати.
—	 Такі, як вона, потрібні в економічній місії.
—	 Я побалакаю з нею,— сказала Фуонг.— їй, певне, сподобається працювати в американців.
По вечері вони знову танцювали. Я теж погано танцюю, але не був такий безцеремонний, як Пайл,— а може, в ті перші дні, коли був закоханий в Фуонг, я теж не соромив¬ся цього? Скільки разів я танцював з Фуонг в «Гран монді» до того пам’ятного вечора, коли захворіла міс Хей, аби тільки мати змогу поговорити з нею. Пайл не скористався цією змогою, коли вони знову пішли танцювати; він тіль¬ки тримався трохи вільніше і не так далеко від неї, як перше, от і все; але вони обоє мовчали. І раптом, дивля¬чись на її ноги, які так легко і точно потрапляли в такт його незграбному човганню, я відчув, що знову закоханий в неї. Мені просто не вірилось, що через якусь годину-дві вона повернеться зі мною в мою темну, брудну кімнату з загальною вбиральнею та старими жінками, що завжди сидять коло дверей.
Краще б я ніколи не знав цих чутою про Фат-Дьєм — місто на Півночі, куди моя дружба з одним із французьких морських офіцерів дозволяла мені проникнути непомітно і безкарно. І заради чого — газетної сенсації? Але тільки не в ті дні, коли весь світ хотів читати про те, що діється в Ко¬реї. Для того, щоб умерти? Але чого б мені шукати загину, коли кожної ночі поруч зі мною спить Фуонг? Проте я знав відповідь на це запитання. Ще з дитинства я не вірив у вір¬ність і все ж палко жадав її. Завжди боявся втратити щас¬тя. Цього місяця чи наступного року Фуонг однаково за¬лишить мене. Якщо не наступного року, то через три роки. Смерть була єдина стала величина в моєму світі. Втратити життя — і тоді вже ніколи більше нічого не втрачати. Я за¬здрив тим, хто міг вірити в бога, але не йняв їм віри. Я відчував, що вони підбадьорюють себе казками про вічне й незмінне. Смерть далеко надійніша, ніж бог, а з її при¬ходом вже не треба буде боятися, що вмре любов. Зникне страх перед майбутнім з його нудьгою та байдужістю. Я, мабуть, ніколи не зміг би стати пацифістом. Вбити люди¬ну — значить незмірно її ощасливити. Ось чому люди зав¬жди й усюди любили своїх ворогів. А друзів вони берегли для страждань і самотності.
—	 Пробачте, що я забрав від вас міс Фуонг,— почув я Пайлів голос.
—	 Я ж погано танцюю, але люблю дивитись, як тан¬цює вона. 
. Про неї завжди чомусь говорили в третій особі, неначе її при цьому не було. Часом вона здавалася незримою, як спокій.
Почалась перша частина естрадної програми: виступали співак, жонглер і комік, який говорив непристойності. Гля¬нувши на Пайла, я помітив, що він явно не розуміє жарго¬ну, на якому говорить комік. Пайл усміхався, коли усміха¬лася Фуонг, і вимушено сміявся, коли сміявся я.
—	 Цікаво, де зараз Грейнджер, — сказав я, і ГІайл до¬кірливо подивився на мене.
Потім показали коронний номер програми — групу ко¬медіантів, переодягнених жінками. Багатьох із них я зу¬стрічав удень на вулиці Катіна — вони прогулювалися в старих штанях і светрах, з синюватими підборіддями, ви¬хляючи стегнами. А зараз, у декольтованих вечірніх сукнях, з фальшивими самоцвітами, накладними бюстами та хрип¬лими голосами, вони здавалися не гіршими, ніж більшість європейських жінок у Сайгоні. Компанія молодих офіцерів- льотчиків бурхливо виявляла своє захоплення, а вони ча¬рівно усміхались у відповідь.
Мене здивував несподіваний гарячий протест Пайла.
—	 Фаулере,— сказав він.— Ходім звідси. Досить з нас. Це. непристойне видовище зовсім не для неї.
Розділ четвертий 1
З дзвіниці собору бій здавався навіть мальовничим: він мовби застиг, як на панорамі англо-бурської війни в дав¬ньому номері «Лондонських ілюстрованих новин». Літак скидав на парашутах боєприпаси і харчі для якогось від¬різаного сторожового поста в calcaire  — цих дивовижних вивітрених горах на кордоні Аннаму 2, згори схожих на ку-пи пемзи; літак, планіруючи, весь час повертався на те саме місце, і тому здавалося, що він не рухається, а парашут висить в одній точці на півдорозі до землі. В далечині без¬перервно здіймалися густі, наче скам’янілі, димки мінних вибухів, а на залитій сонцем базарній площі видніли бліді вогні пожеж. Мініатюрні фігурки парашутистів рухались одна за одною вздовж каналів, але з височини вони теж здавалися непорушними. Навіть священик, що сидів у кутку дзвіниці й читав требник* ні разу не змінив пози. На такій відстані війна мала чистенький і охайний вигляд.
Я прибув сюди на світанку з Нам-Діня десантним кате¬ром. Ми не змогли причалити в порту, тому що він був одрізаний противником, який повністю оточив місто і пе¬ребував на відстані шестисот ярдів від нього; отож нам довелося причалити біля палаючого базару. Ми були не¬поганою мішенню в світлі пожежі, але чомусь ніхто не стріляв. Навколо панувала тиша, чулося тільки потріску¬вання й шипіння охоплених полум’ям яток. Чути було, як тупцює сенегальський вартовий на березі річки.
Я добре знав Фат-Дьєм до того, як там почалися бої,— його єдину довгу вузьку вулицю, забудовану дерев’яними крамничками; через кожні сто ярдів її перетинав канал, міст або стояла церква. Вночі місто освітлювали тільки свіч¬ки або тьмяні гасові ліхтарі (у Фат-Дьємі електричне освіт¬лення було тільки в квартирах французьких офіцерів); удень і вночі вулиця була залюднена і гомінлива. Це місто, що жило своїм дивним середньовічним життям під захистом князя-єпіскопа, було тоді найбільш гамірним у всій країні, а тепер, коли я зійшов з катера і попрямував до офіцер¬ських квартир, воно здавалося зовсім мертвим. Уламки й бите скло, запах горілої фарби і штукатурки, безлюдна, скільки сягало око, довга вулиця — все нагадувало один з лондонських проспектів рано-вранці після відбою повіт¬ряної тривоги; здавалось, що ось зараз побачиш плакат: «Обережно! Бомба не вибухнула».
Фасад будинку, де жили офіцери, наче вітром знесло, а будинки навпроти лежали в руїнах. Коли ми спускались річкою від Нам-Діня, я довідався од лейтенанта Перо, що тут сталося. Той поважний молодий офіцер, масон, вважав усе це покарою за забобони його товаришів. Єпіскоп Фат- Дьєма колись побував у Європі і вивіз звідти культ пре-святої діви Фатімської — видіння діви Марії, що з’явилась, як вірили католики, перед купкою португальських дітей. Повернувшись, він спорудив на її честь грот на території собору і щороку вшановував день з’явлення діви Марії процесіями. Його стосунки з полковником, що командував французькими військами, були напружені відтоді, як власті розпустили власну найману армію епіскопа. І цього року полковник, що до деякої міри співчував епіскопові, тому що для кожного з них інтереси батьківщини були важливіші, ніж католицизм, зробив дружній жест і разом зі своїми старшими офіцерами приєднався до процесії. Ніколи ще на честь пресвятої діви Фатімської не збиралося стільки люду. Навіть більшість буддистів (вони становили майже половину всього населення) не могла пропустити такої нагоди пове¬селитися, а ті, хто не вірив ні в якого бога, сподівалися, ідо всі ці хоругви, кадильниці і золоті дароносиці якось відвер¬нуть війну од їхніх осель. Духовий оркестр — усе, що ли¬шилося від єпіскопової армії, — очолив процесію, а за ним, наче хлопчики з церковного хору, йшли французькі офіце¬ри, що за наказом полковника раптом стали благочестиві; вони вступили у двір собору, поминули білу статую спа- сителя, що стояла на острівці посеред невеличкого озера, пройшли під дзвіницею з прибудовами в східному стилі і зникли в прикрашеному різьбленням дерев’яному соборі з гігантськими колонами з суцільних стовбурів та радше буддійським, аніж християнським, олтарем, вкритим ясно- червоним лаком. Люди стікалися сюди з усіх сіл, розкиданих поміж каналами, з усієї округи, що скидалася на голланд¬ську рівнину,—тільки замість тюльпанів тут буяли молоді зелені пагінці або золоті стебла достиглого рису, а замість вітряків височіли церкви.
Ніхто не помітив, як до процесії приєдналися в’єтмінсь- кі розвідники; тієї ж ночі, поки головні сили комуністів про¬сувалися міжгір’ями в Тонкінську долину, а французькі передові пости в горах безпорадно слідкували за їхнім ру¬хом, передовий загін в’єтмінців ударив по Фат-Дьєму.
Тепер, через чотири дні, супротивника з допомогою пара¬шутистів відтіснили на півмилі од міста. Проте це була по¬разка, і журналістів сюди не пускали, а телеграми про бій не приймали — адже газети повинні повідомляти тільки про перемоги. Власті затримали б мене в Ханої, якби знали про мету моєї подорожі, але що більше ви віддаляєтесь од го¬ловного штабу, то менше вас контролюють, а коли потрап¬ляєте на передову позицію, ви — бажаний гість. Отже, те, що здавалося загрозою для головного штабу в Ханої і неприєм¬ністю для полковника в Нам-Діні, для лейтенанта на пере¬довій позиції було розвагою, ознакою того, що ним цікави¬ться тґавколишній світ: адже протягом кількох благословен¬них годин він міг похизуватись і побачити в якомусь роман¬тичному світлі навіть своїх забитих і поранених.
Священик згорнув требник і сказав:
— Ну, от і скінчено.— Він був європеєць, але не фран¬цуз: епіскоп не потерпів би французького священика у своїй єпархії. Потім додав, наче вибачаючись:—Мені до¬водиться підніматися сюди, щоб трохи відпочити від цих нещасних...
Гуркіт мінометного вогню наближався з усіх боків,— супротивник, мабуть, почав відповідати. Дивно, але ворога важко було виявити: утворилося до десятка вузьких ліній фронту, а серед каналів, між селянськими садибами та за¬топленими рисовими полями, були тисячі зручних місць для засідки.
Внизу, під нами, стояло, сиділо і лежало все населення Фат-Дьєма. Католики, буддисти, язичники — всі вони за¬брали свої найцінніші речі: жаровні, лампи, дзеркала, шафи, циновки, ікони,— і перебралися на територію собо¬ру. Тут, на Півночі, вечорами ставало дуже холодно, і при¬міщення собору, цей єдиний притулок, було переповнене: навіть на сходах, що вели до дзвіниці, кожний східець був зайнятий, а у браму без кінця протовплювалися нові люди, несучи дітей і пожитки. Вони вірили, незважаючи на те, яку віру сповідали, що будуть тут у безпеці. В той час, коли ми дивилися на все це, до собору через натовп про-бився якийсь юнак з гвинтівкою, у в’єтнамській уніформі; священик зупинив його і відібрав гвинтівку. Патер, що сидів на дзвіниці поруч зі мною, пояснив:
—	 Ми тут нейтральні. Це — володіння господа бога.
«Які дивні і нещасні люди,— подумав* я,— населяють
царство боже — перелякані, замерзлі, голодні («Не знаю, чим ми будемо годувати цих людей»,— поскаржився па¬тер); цар небесний міг би краще подбати про своїх піддан¬ців.— Але потім я сказав собі: — Скрізь одне й те саме: під владою хай навіть наймогутніших володарів підданці не завжди щасливі».
Унизу вже почали торгувати маленькі крамнички.
—	 Наче величезний ярмарок, правда? — звернувся я до священика.— Тільки немає жодного веселого обличчя.
—	 Вони страшенно змерзли минулої ночі,— відповів священик.— Нам доводиться замикати браму монастиря, а то нас не було б і видно серед них.
—	 А у вас тут тепло? — спитав я.
—	 Не дуже. До того ж тут не вмістилася б навіть деся¬та частина всіх цих людей. Я знаю, про що ви думаєте,— провадив він далі.— Але насамперед ми хочемо подбати про себе. У Фат-Дьємі лише одна лікарня, і наші медичні сестри — це черниці.
—	 А хірург є?
—	 Я сам роблю, що можу.
Тільки тепер я побачив, що його сутана забризкана кров’ю.
—	 Ви піднялися сюди, щоб побачити мене? — спитав він.
—	 Ні, мені хотілося роздивитися навколо.
—	 Я спитав вас тому, що вчора ввечері сюди до мене приходив один чоловік. Він хотів сповідатися. Розумієте, був трохи наляканий тим, що побачив там, біля каналу, його почуття можна зрозуміти.
*— А там дуже погано?
—	 Парашутисти накрили їх перехресним вогнем. Бідо- лашні. Я подумав, що ви відчуваєте те ж саме.
—	 Я не католик. Боюся, що мене навіть християнином назвати не можна.
—	 Дивно, що робить з людиною страх.
—	 Зі мною він нічого не зробить. Якби я навіть вірив у бога взагалі, то все одно ненавидів би саму думку про сповідь. Стояти на колінах в одній з ваших будок! Відкривати свою душу іншій людині! Пробачте, отче, але це здається мені чимось нездоровим... не гідним мужчини.
—	 Он як! Мені здається, ви хороша людина,— сказав він просто.— Очевидно, вам ніколи не доводилося ні в чому розкаюватись.
Я поглянув на церкви — вони тяглися на рівній від¬стані одна від одної вздовж каналу до самого моря. На другій дзвіниці блиснув спалах гарматного пострілу.
Я сказав:
—	 Не всі ваші церкви додержуються нейтралітету.
—	 Це неможливо,— відповів він.— Французи погодили¬ся дати спокій тільки території собору. Більшого ми й не сподіваємося. А там, куди ви зараз дивитесь,— пост Інозем¬ного легіону.
—	 Ну, я піду. Прощавайте, отче.
—	 Прощавайте і щасливої вам дороги. Та стережіться снайперів.
Щоб вибратися на головну вулицю, мені довелося про¬штовхуватись крізь натовп, поминути озеро та білу, наче з цукру, статую з простягненими руками. Вулицю було вид¬но майже на три чверті милі в обидва боки; і на всьому її протязі, крім мене, були тільки дві живі істоти: два солда¬ти в маскувальних касках. Вони повільно віддалялися, три¬маючу напоготові автомати. Я сказав — живі істоти, тому що на порозі одного з будинків лежав труп, головою на вулицю. Дзижчання мух, що обліпили труп, і дедалі тихі¬ше рипіння солдатських чобіт були єдиними звуками, Я одвернувся і швидко пройшов повз труп. Оглянувшись через якусь хвилину, я побачив, що залишився вдвох з своєю тінню; звук моєї ходи самітно лунав у напруженій тиші. У мене було таке почуття, наче я став мішенню в тирі. Мені спало на думку, що коли щось і станеться зі мною на цій вулиці, то мине багато годин, перше ніж мене під¬беруть, і мухи, напевне, встигнуть поживитися.
Поминувши два канали, я завернув у провулок,, що вів до церкви. Близько десятка парашутистів у маскуваль¬ному одязі сиділи на землі, а два офіцери в цей час вивча¬ли карту. Коли я підійшов до них, ніхто не звернув на мене уваги. Солдат з високою антеною похідної радіостанції по¬відомив: «Можна рушати». Всі встали.
Я спитав у них поганою французькою мовою, чи мож¬на й мені піти з ними. Однією з переваг цієї війни було те, що обличчя європейця саме по собі правило за перепуст¬ку на передових позиціях: європейця ніхто не запідозрить у тому, що він ворожий розвідник.
—	 Хто ви? — спитав лейтенант.
—	 Я пишу про війну, — відповів я.
—	 Американець?
—	 Ні, англієць.
—	 У нас незначне завдання,— сказав лейтенант,— але якщо ви хочете йти з нами...—Він почав знімати свою стальну каску.
—	 Ні, ні,— зупинив я його,— це для тих* хто воює.
—	 Як хочете.
Один по одному ми обійшли церкву,— лейтенант ішов попереду,— і на мить зупинилися на березі каналу, чекаю¬чи, поки солдат з радіостанцією налагодить зв’язок з па¬трулями на обох флангах. Над головою пролітали міци і вибухали десь далі. За церквою до нас приєдналися ще солдати, тепер нас було чоловік тридцять.
Лейтенант півголосом пояснив мені, ткнувши пальцем в карту.
—	 Одержано повідомлення, що їх у цьому селі чоловік триста. Може, підтягують сили на ніч. Не знаємо. Ніхто ще їх не виявив.
—	 А це далеко?
—	 Триста ярдів.
По радіо надійшов якийсь наказ, і ми мовчки рушили далі; з правого боку тягнувся прямий канал, з лівого — низькорослі чагарники, поля і знову чагарники.
—	 Все гаразд, — прошепотів лейтенант і заспокійливо махнув рукою.
Ярдів через сорок ми підійшли до другого каналу з рештками мосту — однією дошкою без поруччів. Лейтенант дав знак розсипатись, і ми присіли навпочіпки обличчям до незнайомої нам землі, що починалася по той бік каналу. Солдати подивилися на воду, потім, наче за командою, всі разом одвернулись. Спочатку я не зрозумів, що вони там побачили, а коли розглядів, то чомусь згадав ресторан «Шале», комедіантів, переодягнених жінками, молодих льотчиків, що захоплено свистіли їм, і Пайлові слова: «Це непристойне видовище зовсім не для неї!»
Канал був переповнений трупами і нагадував юшку, в якій занадто багато м’яса. Трупи лежали один на одному, а одна голова,— сіра, як у тюленя, і безлика, як у каторж¬ника, з бритим черепом,— стирчала над водою, наче бакен. Крові не було: її, мабуть, давно вже змило водою. Не уяв¬ляю, скільки їх там було. Певне, попали під перехресний вогонь, коли відступали; і кожний з нас на цьому березі, мабуть, подумав: «Те саме може статись і зі мною». Я теж одвернувся: мені не хотілося, щоб щось нагадувало про те, як мало ми значимо, як швидко, просто і непомітно прихо¬дить смерть. І хоч розумом я й бажав поринути в небуття, а все ж боявся смерті, як незаймана дівчина боїться пер¬шої ночі. Хотілось би, щоб смерть прийшла з належним попередженням, так, щоб я зміг підготуватися. До чого? Не знаю, до чого і як,— хіба що подивився б навколо себе на те незначне, з чим довелось би розлучитись.
Лейтенант сидів поруч з радистом, утупивши очі в зем¬лю. Почала тріщати рація, передаючи якісь накази, і, зітхнувши, наче його пробудили від сну, лейтенант устав. У всіх діях парашутистів була якась дивна товариськість, наче всі вони займалися справою, яку їм уже доводилось робити спільно безліч разів. Ніхто не чекав розпоряджень. Два солдати попрямували до дошки і спробували перейти по ній через канал, але, обтяжені зброєю, не змогли втрима¬ти рівноваги й мусили сісти верхи й посуватися так дюйм за дюймом уперед. Третій солдат знайшов плоскодонку, сховану в кущах, і підвів її до того місця, де стояв лейте¬нант. Шестеро з нас сіли в човен, і солдат погнав його до другого берега, але човен наскочив на мілину з трупів. Солдат запрацював жердиною, швидко занурюючи її в це людське місиво; один з трупів одірвався і поплив на спині поряд з човном, наче плавець, що стомився. Нарешті ми обминули перешкоду і, перебравшись на другий бік, виліз¬ли з човна, не озираючись назад. Ніхто не стріляв; ми були живі, смерть відступила — може, до наступного каналу. Я почув, як хтось позад мене дуже серйозно сказав: «Gott sei dank» 1. Майже всі, крім лейтенанта, були німці.
Неподалік видніли селянські будівлі; лейтенант перший увійшов на подвір’я, тримаючись поблизу стіни, а ми йшли слідом за ним на відстані шести футів один від одного. По¬тім солдати, знову без будь-якої команди, розсипалися по подвір’ю. Все живе покинуло його — навіть жодної курки не лишилося; проте на стінах цієї колишньої людської оселі висіли дві потворні олеографії Христа і богоматері з дитиною, що надавали руїнам європейського вигляду. Ці люди у щось вірили, і ти це розумів, навіть не поділяючи їхньої віри; вони були живими істотами, а не сірими зне¬кровленими трупами.
Дуже часто війна полягала в тому, щоб сидіти, згорнув¬ши руки, і на щось чекати. Коли не знаєш точно, скільки часу лишилося чекати, здається не вартим навіть думати про що-небудь. Виконуючи те, що вони так часто виконува¬ли до цього, вартові стали на варту. Все, що тепер ворух¬неться попереду, буде ворогом. Лейтенант зробив позначку на карті і повідомив по радіо, де наша позиція. Настала по¬луднева типта, навіть міномети замовкли, а з неба зникли літаки. Один із солдатів розважався, копирсаючи лозинкою у багні. Через якийсь час почало здаватися, що війна забу¬ла про нас. «Сподіваюся, Фуонг віднесла почистити мої ко¬стюми»,— подумав я. Холодний вітер ворушив солому на подвір’ї; другий солдат сором’язливо зайшов за сарай до вітру. Я намагався пригадати, чи заплатив британському консулові в Ханої за пляшку віскі, яку він відступив мені. Десь попереду пролунали два постріли, і я подумав: «Ось воно. Тепер почнеться». Я не потребував іншого попере¬дження і з хвилюванням чекав, що переді мною відкриєть» ся вічність.
Але нічого не сталося. Ще раз я випередив події. Через кілька довгих хвилин повернувся один з вартових і про щось доповів лейтенантові. Я почув слова: «...deux civils»
—	 Ходімо подивимось,— запропонував мені лейтенант, і слідом за вартовим ми почали повільно пробиратися зарослою болотистою стежкою між дрома рисовими по¬лями.
Ярдів за двадцять від ферми, у вузькій канаві, ми зна¬йшли те, що шукали: жінку і маленького хлопчика. Обоє були мертві: на лобі у жінки виднівся маленький згусток крові, а дитина наче спала. Хлопчикові було років шість, і він лежав, підігнувши під себе маленькі кістляві коліна, наче зародок в материній утробі.
—	 Malchance ,— сказав лейтенант.
Він нахилився і перевернув хлопчика догори обличчям.
У малого на шиї був образок, і я сказав собі: «І амулет не допомагає». Під трупом лежав обгризений шматок хліба. «Ненавиджу війну»,— подумав я.
—	 Намилувалися? — з люттю спитав лейтенант, наче я був винуватий у смерті цих людей; для солдата, мабуть, кожний цивільний є тією людиною, яка наймає його, щоб він убивав, включає в його заробіток плату за вбивство, а сама уникає відповідальності.
Ми повернулися на подвір’я і знову мовчки сіли на со¬ломі, ховаючись од вітру, який, здавалося, мов звір, відчу¬вав наближення темряви. Той солдат, що копирсався в баг¬ні, пішов за сарай до вітру, а той, що вже ходив туди, став Собі копирсати лозинкою. Я подумав: «Очевидно, в таку ж хвилину затишшя, після того як були виставлені вартові, та жінка з дитиною вирішила, що небезпека минула, і ви¬лізла з канави. Скільки ж часу були вони там? Хліб зовсім черствий. Вони, мабуть, жили в цьому будинку».
Знову затріщала рація. Лейтенант стомлено промовив:
—	 Село бомбитимуть. Патрулі на ніч знімають.
Ми підвелись і рушили тією ж дорогою назад, знову переправившись у човні серед трупів і поминувши один по одному церкву. Село було не так далеко, і все ж наша по¬дорож, з єдиним результатом — убивством тих двох, — зда¬лася нам надто довгою. В небі почулося гудіння літаків, і позад нас загриміли вибухи бомб.
Уже спустилася ніч, коли я дістався до офіцерських квартир, де мав переночувати. Термометр показував усього один градус вище нуля, і тепло було тільки в районі база¬ру, що догоряв. Одну з стін будинку зруйнував снаряд, две¬рі були вибиті, і брезент не захищав від протягів. Движок, що давав електрику, не працював, і нам довелося збудува¬ти справжні барикади з ящиків та книжок, щоб вітер не га¬сив свічок. Я зіграв у кості на місцеві гроші з одним із офіцерів — капітаном Сорелем: було не зовсім зручно гра¬ти на випивку, тому що я був їхній гість. Щастя усміхалося нам по черзі. Я відкоркував свою пляшку віскі, щоб трохи зігрітись, і всі зібралися навколо нас.
—	 Це перша склянка віскі, — заявив полковник, — яку я п’ю, відколи залишив Париж.
Повернувся один з лейтенантів: він перевіряв пости.
—	 Сподіваюся, ніч сьогодні буде спокійна,— сказав він.
—	 Вони не підуть в атаку раніше четвертої,— кинув полковник. — У вас є зброя? — спитав він мене.
—	 Немає.
—	 Я знайду для вас. Найкраще покласти револьвер під подушку.— І додав люб’язно: — Боюся, що ваш матрац буде не дуже м’який. А о пів на четверту почнуть стріляти міномети. Ми намагаємось, не давати супротивникові скуп¬чуватися.
.—- І довго, ви гадаєте, це триватиме?
. — Хто його знає. Ми не можемо більше відтягувати війська від Нам-Діня. Тут — просто маневр. Якщо ми змо¬жемо утриматися з тими підкріпленнями, що надійшли два дні тому* то це можна буде назвати перемогою.
Знову знявся вітер, намагаючись прорватися в примі¬щення. Брезент на дверях напнувся, і мені згадався Поло¬ній, заколотий за гобеленом; полум’я свічки заколиха¬лось, і на стінах затанцювали тіні. Нас можна було при¬йняти за трупу мандрівних акторів.
—	 Ваші пости вціліли?
—	 Здається.— В його голосі вчувалася незмірна вто¬ма. — Та це, правду сказати, дрібниця проти того, що дієть¬ся за сотню кілометрів звідси — в Хоа-Біні. Ось там справж¬ній бій.
—	 Ще склянку, полковнику?
—	 Дякую, ні. Воно чудове, ваше англійське віскі, але краще залишити трохи на ніч, про всяк випадок. А тепер пробачте мені: я, мабуть, трохи посплю. Коли почнуть стрі¬ляти міномети, вже не можна буде спати. Капітане Сорель, потурбуйтеся, щоб мосьє Фулёр мав усе необхідне: свічку, сірники, револьвер.
Полковник пішов у свою кімнату. То був сигнал для нас усіх. Для мене поклали матрац на підлозі в маленькій ко¬мірчині, з усіх боків я був оточений дерев’яними ящиками. Заснув я дуже швидко — тверда підлога якось заспокою¬вала. Я подумав,— і, хоч як. це дивно, без ревнощів,— чи вдома зараз Фуонг? В цю ніч володіння жіночим тілом здавалося чимось зовсім не істотним,— може, тому, що за день я побачив надто багато тіл, які не належали нікому, навіть самим собі. На всіх нас чекає один кінець.
Коли я заснув, мені приснився Пайл. Він танцював один на сцені, неприродно простягнувши руки до невидимої парт¬нерки, а я сидів на чомусь подібному до стільця для гри на фортепіано, з револьвером у руці, і слідкував, щоб ніхто не заважав йому танцювати. Коло естради, там, де в більшості англійських мюзик-холів вивішують програми, було написа¬но: «Танець кохання. Вищий клас». Хтось заворушився в глибині зали, я міцніше стиснув револьвер і прокинувся.
Моя рука стискала чужий револьвер, а в дверях стояв якийсь чоловік із свічкою. На ньому була стальна каска, що кидала тінь на очі, і лише коли він заговорив, я впізнав Пайла. Він зніяковіло промовив:
—	 Пробачте, ради бога, що я вас розбудив. Мені сказа¬ли, що я можу тут переночувати.
Я все ще не проснувся як слід.
—	 Де ви взяли цю каску? — спитав я.
—	 Каску? Мені її позичили,— відповів Пайл якось не¬виразно.
Він втягнув за собою військовий рюкзак і почав вийма¬ти звідти спальний мішок на шерстяній підбивці.
—	 Ви чудово екіпіровані,— сказав я, намагаючись вто¬ропати, яким чином ми обидва сюди потрапили.
—	 Це стандартне спорядження наших допоміжних ме¬дичних загонів,— сказав він.— Мені дали його в Ханої.
Він дістав термос, невеличку спиртівку, щітку для голо¬ви, голярне приладдя і бляшанку консервів. Я поглянув на годинник. Було близько третьої ранку.
2
Пайл і далі виймав речі. З ящиків спорудив невеличку підставку для дзеркала та голярного приладдя. Я сказав:
—	 Сумніваюся, чи пощастить вам дістати тут хоч краплю води.
—	 Нічого, — озвався він. — У мене в термосі вистачить води і на ранок.
Він сів на спальний мішок і почав роззуватися.
—	 Яким вітром вас сюди занесло? — спитав я.
—	 Мені дозволили поїхати до Нам-Діня для перевірки нашого загону по боротьбі з трахомою, а звідти я найняв човен.
—	 Човен?
—	 Розумієте, щось ніби плоскодонка... не знаю, як він тут називається. Правду кажучи, мені довелось його купи¬ти. Човен коштував не так дорого.
—	 І ви один спустилися річкою?
—	 Повірте, це було зовсім легко. Я плив за водою.
—	 Ви з глузду з’їхали.
—	 Зовсім ні. Єдина небезпека була — сісти на мілину.
—	 Або загинути від кулі морського патруля чи кулемет¬ної черги з французького літака. А то ще вам могли пере¬різати горло в’єтмінці.
Він зніяковіло засміявся.
—	 У всякому разі, я вже тут.
—	 Задля чого?
—	 Розумієте, є дві причини. Але я не хочу заважати вам спати.
—	 Я вже не сплю. Скоро почнуть стріляти,
—	 Можна переставити свічку? Дуже яскраве світло.— Він явно нервувався.
—	 Яка ж перша причина?
—	 Ви якось казали, що тут розгортаються досить ці¬каві події. Пам’ятаєте, коли ми були з Грейнджером... і з Фуонг.
. — Ну і що?
—	 Я подумав, що мені слід теж подивитися на все це. Відверто кажучи, мені було трохи соромно за Грейнд- жера.
—	 Розумію. Тільки й усього?
—	 Виявилось, що дістатися сюди зовсім просто.
Він почав гратися шнурками черевиків: запала довга мовчанка.
—	 Я не зовсім щирий з вами,— промовив він нарешті.
—	 Не зовсім щирі?
—	 Насправді я приїхав, щоб побачитися з вами.
—	 Ви приїхали побачитись зі мною?
—	 Так.
—	 Навіщо?
В страшенному замішанні він перевів погляд з своїх шнурків на мене.
—	 Я повинен сказати вам... я покохав Фуонг.
Я не зміг стриматися і розсміявся. Він сказав це так не¬сподівано і так серйозно.
—	 Невже ви не могли почекати, доки я повернуся? — спитав я.— Я буду в Сайгоні наступного тижня.
—	 Вас можуть убити,— заперечив він,— і тоді буде не¬чесно з мого боку бачитися з Фуонг. А потім я не знаю, чи зможу так довго не зустрічатися з Фуонг.
—	 Ви хочете сказати, що не зустрічалися?
—	 Звичайно. Невже ви думаєте, що я освідчився б їй, не попередивши вас?
—	 Інші так роблять,— сказав я.— І коли ж це з вами скоїлось?
—	 Здається, того вечора в «Шале», коли я танцював з нею.
—	 А мені тоді здалося, що ви зовсім не здатні бути з жінкою в ближчих стосунках, ніж з нею в той вечір.
Він спантеличено подивився на мене. Якщо його поведін¬ка здавалась мені безглуздою, то моя для нього була, пев¬не, зовсім незбагненна. Він сказав:
—	 Знаєте, це, мабуть, тому, що я надивився на всіх тих дівчат, у тому будинку. Вони такі гарненькі. Подумати тільки — і вона теж могла стати однією з них. Мені схоті¬лося захистити її.
—	 Не думаю, що вона потребує захисту. Міс Хей не за¬прошувала вас до себе?
—	 Запрошувала, та я не пішов. Утримався.—І він до¬дав похмуро: — Це було жахливо. Я почував себе таким не¬гідником, адже ж ви вірите мені, що якби ви були одруже¬ні з нею... розумієте, я б ніколи не став між чоловіком та його дружиною.
—	 Ви, здається, впевнені, що саме так можете стати між мною та Фуонг,^-сказав я. Він уперше роздратував мене.
—	 Фаулере,— сказав він,— я не знаю вашого імені...
—- Томас. А що?
—	 Я називатиму вас Том, гаразд? У мене таке почуття, що все це нас якось зблизило. Я маю на увазі те, що ми любимо одну жінку.
—	 Що ви збираєтесь діяти далі?
Пайл енергійно випростався, спершись на свої ящики.
—	 Тепер, коли ви про це знаєте, все піде по-іншому,— сказав він. — Я запропоную їй одружитися зі мною, Томе.
—	 Краще називайте мене Томасом.
—	 їй доведеться зробити між нами вибір, Томасе. Це буде цілком справедливо.
Справедливо? Я вперше похолонув від передчуття са¬мотності. Все це так безглуздо, а проте... Він, може, ніку¬дишній коханець, а я зате не маю грошей. В його руках незліченне багатство, він може запропонувати їй солідне становище в суспільстві.
Він почав роздягатись, і я подумав: «До того ж у нього є ще й молодість». Як гірко було заздрити Пайлові!
—	 Я не можу одружитися з нею,— сказав я.— У мене вдома дружина. Вона ніколи не дасть мені розлучення. її релігійні погляди не дозволять їй зробити цього.
—	 Я вам співчуваю, Томасе. До речі, моє ім’я Олден, якщо ви...
—	 Мені більше подобається називати вас Пайлом,— сказав я.— Для мене ви тільки Пайл.
Він заліз у свій спальний мішок і простягнув руку до свічки.
—	 Ух! — зітхнув з полегкістю.— Я такий радий, що все скінчено, Томасе. Я так хвилювався.
Було ясно, що він більше не хвилюється.
Свічка погасла, але у відблисках пожежі за вікном я не¬виразно бачив його коротко пострижену голову.
—	 На добраніч, Томасе. Спокійної ночі.
І зразу ж, немов у відповідь на ці слова, як на репліку в поганій комедії, забахкали міномети, завили, зашипіли міни, розляглися вибухи.
—	 Боже милий! — сказав Пайл.— Це що, атака?
—	 Ні, вони намагаються зірвати атаку супротивника.
—	 Що ж, тепер нам, виходить, спати не доведеться?
—	 Вже не заснути.
—	 Томасе, мені хочеться, щоб ви знали, якої я думки про ваше ставлення до всього цього... Я вважаю, що ви по¬водилися чудово... чудово — іншого слова не підбереш.
—	 Дякую.
—	 Ви живете на світі куди більше, ніж я. Розумієте, життя в Бостоні деякою мірою звужує горизонт. Навіть як¬що ви не належите до найбільш знатних сімей — Ловелів або Кеботів. Я хотів би порадитися з вами, Томасе.
—	 Про що? -
—	 Про Фуонг.
—	 На вашому місці, я б не довіряв моїм порадам. Адже я зацікавлена особа. Я хочу, щоб вона залишилася зі мною.
—	 Що ви, я ж знаю, ви порядна людина, абсолютно по¬рядна, а нам обом дорогі її інтереси.
Його легковажність раптом розлютила мене.
—	 Мені наплювати на її інтереси! — гримнув я.— Візь¬міть їх собі, коли хочете. Мені ж потрібне лише її тіло. Я хочу, щоб вона була зі мною в ліжку. Краще я занапащу її життя і буду спати з нею, аніж... дбатиму про її кляті інтереси.
—	 О-о! — ледь чутно протягнув він у пітьмі.
—	 Якщо ви турбуєтесь тільки про її інтереси,— казав я далі,—то дайте їй, ради бога, спокій. Як і кожній жінці, їй більше потрібний...— Гуркіт міномета врятував бостонські вуха від крутого англосаксонського слівця.
Але Пайл був упертий. Він визначив, що я повівся по¬рядно, отже, мав поводитись порядно і далі. Він сказав:
—	 Я розумію, як ви страждаєте, Томасе.
—- Я зовсім не страждаю.
—	 О ні. Страждаєте. Адже я знаю, як би я страждав, коли б мені довелося втратити Фуонг.
—	 Але я й гадки такої не маю.
—	 Я теж мужчина, Томасе, проте я відмовився б від усякої надії на неї, аби тільки Фуонг була щаслива.
—	 Вона щаслива.
—	 Вона не може бути щаслива... в її становищі. їй по¬трібні діти.
—	 Невже ви справді вірите всім тим нісенітницям, які її сестра...
—	 Іноді сестрі видніше...
—	 Вона вважає, що у вас більше грошей, тому-то й на¬магається втовкмачити у вашу голову ці дурниці. 
—	 Я маю тільки платню.
—	 Ви одержуєте цю платню доларами, а вони більше ціняться.
—	 Не зліться, Томасе. В житті всяке буває. Я б волів, щоб це трапилось з кимось іншим, а не з вами. Це наші міномети?
—	 Авжеж, «наші». Ви говорите так, ніби Фуонг уже йде від мене.
—	 Звичайно,— сказав він без тіні впевненості,—вона ще може вирішити залишитися з вами.
—* І що ви будете тоді робити?
—	 Попрошу перевести мене в інше місце.
—	 А чому б вам зараз не поїхати звідси, не завдаючи нікому прикростей?
—	 Це буде нечесно щодо неї, Томасе,— сказав він цілком серйозно. Я ще ніколи не зустрічав людини, яка б могла краще обгрунтувати, чому вона завдає іншим при¬кростей. Він додав: — Мені здається, що ви не зовсім ро¬зумієте Фуонг.
І тепер, через кілька місяців після тієї розмови, проки¬нувшись уранці поруч з Фуонг, я подумав: «А ти її розумів? Чи міг передбачити, що станеться? Ось Фуонг, вона бла¬женно спить коло мене, а ти мертвий^. Час іноді мститься, але ця помста приходить з запізненням. Чи не краще зро¬бимо ми всі, коли облишимо марні спроби зрозуміти один одного, а визнаємо той факт, що неможливо одній людині до кінця зрозуміти іншої: дружині — чоловіка, коханцеві — коханки, батькам — своєї дитини? Може, саме тому люди й вигадали бога — надістоту, здатну все розуміти. Може, якби я захотів, щоб мене розуміли або щоб я розумів ін¬ших, то теж дав би обдурити себе і повірив би в бога, але я репортер, а бог існує тільки для авторів передових статей.
—	 А ви певні, що у Фуонг є що розуміти? — спитав я Пдйла.— Краще давайте вип’ємо віскі. Тут надто гомінко для суперечок.
—	 Трохи ранувато,— сказав Пайл.
—	 Скорше запізно.
Я наповнив дві склянки; Пайл підняв свою і став диви¬тися крізь неї на полум’я свічки. Його рука здригалася за кожним вибухом міни, а проте він таки здійснив цю без¬глузду поїздку з Нам-Діня.
—	 Дивна річ, що жоден з нас не може сказати другому» «За ваші успіхи»,— промовив Пайл.
Так ми й випили, не сказавши більше ні слова. 
Розділ п'ятий
Я думав, що їду з Сайгона тільки на тиждень, але ми¬нуло близько трьох, перше ніж я повернувся. Передусім з’ясувалось, що видобутися з Фат-Дьєма куди важче, ніж туди потрапити. Дорогу між Нам-Дінем та Ханоєм було перерізано, а повітряний транспорт не призначався для якогось там репортера, котрому зовсім не слід було при¬їжджати в Фат-Дьєм. Потім, коли я дістався до Ханоя, туди саме привезли кореспондентів, щоб пояснити їм, як здобуто останню перемогу, і на літаку, яким їх відвозили назад, не знайшлося жодного вільного місця. Пайл виїхав з Фат-Дьєма того ж дня, котрого приїхав; він виконав свою місію — поговорив зі мною відносно Фуонг,— і вже ніщо його там не цікавило. О пів на шосту, коли припинився мінометний вогонь, він ще спав, і я пішов до офіцерської їдальні випити чашку кави з бісквітами, а повернувшись назад, уже не застав його. Я подумав, що він пішов про-гулятися,— після того як він проплив на човні весь шлях від Нам-Діня, снайпери його не лякали; він був не здатний уявити собі, що йому може загрожувати біль чи небезпека, так само як і зрозуміти, що він може завдати болю іншим. Був один випадок,— уже через кілька місяців,— коли я втратив самовладання і штовхнув його в калюжу крові, яку він пролив; пам’ятаю, як він одвернувся, розгублено подивився на свій забруднений черевик і сказав: «Дове¬деться почистити, перше ніж іти до посланника». Я знав, що він у ту хвилину вже готував свою промову в стилі, якого навчився у Йорка Гардінга. І все ж таки Пайл був по-своєму прямодушний, і тільки через випадковий збіг обставин жертвою цієї прямодушності ставав не він сам, а інші,— правда, до тієї ночі під мостом Дакоу.
Тільки повернувшись у Сайгон, я довідався, що Пайл, поки я пив каву, умовив молодого флотського офіцера взя¬ти його з собою на десантне судно, яке після чергового рейду потай висадило його в Нам-Діні.
Пайлові пощастило, і він повернувся до Ханоя зі своїм загоном по боротьбі з трахомою за двадцять чотири годи¬ни, до того, як було офіційно повідомлено, що дорогу пере¬різано. Коли я дістався до Ханоя, він уже поїхав на Пів¬день, залишивши мені записку у бармена Будинку преси.
«Дорогий Томасе,— писав він,— не можу не почати з того, щоб не сказати, як чудово Ви поводилися тієї ночі. Повірте, що моя душа в п'яти сховалася, коли я увійшов у Вашу кімнату, щоб побачитися з Вами.
(А де ж була його душа, кдли він плив річкою?) Не багато знайдеться людей, які б сприйняли все це так спдкійко. Ви трималися блискуче, і тепер я наполови¬ну не почуваю себе таким негідником, як почував раніше, поки не розповів Вам усе. (Невже йогд ніщо, крім власної особи, не обходить? — подумав я із злістю, хоч і знав, що він зовсім не це хотів сказати. Найголовніше для нього полягало в тому, щдб не по¬чувати себе негідником,— тоді вся ця історія матиме куди пристойніший вигляд, і я буду щасливіший, і Фуонг щасливіша, і весь світ буде щасливіший, навіть аташе в економічних питаннях і посланник. Весна прийшла в Індокитай, тільки-но Пайл перестав бути негідником). Я чекав на Вас тут цілу добу, але якщо не виїду сьогодні, не повернуся в Сайгон І через тиждень, а моя справжня робота — на Півдні. Я ска¬зав нашим хлопцям з загону по боротьбі з трахомою, щоб вони розшукали Вас. Вони Вам сподобаються. Чу¬дові хлопці і справжні роботяги. В усякому разі, не турбуйтесь, що я повертаюся в Сайгон раніше за Вас. Обіцяю Вам, що не буду бачитися з Фуонг до Вашого повернення. Я не хочу, щоб Ви потім думали, що я хоч у чомусь поводився нечесно.
З сердечним привітом. Ваш Олден»
Знову ця спокійна самовпевненість, що «потім» втрачу Фуонг саме я. Звідки така віра в себе? Невже причина цьо¬го — високий курс долара? Колись ми казали: «Надійно, як фунт стерлінгів». Чи не настав час говорити про любов, на¬дійну, як долар? Доларова любов, звичайно, включатиме шлюб, законного спадкоємця і «День матері», хоч пізніше вона може завершитися розлученням у місті Рено або на Віргінських островах,— не знаю, куди вони тепер їздять розлучатися. Доларова любов має благородні наміри, чисте сумління, і хай пропадає пропадом все на світі. Але моя любов не мала ніяких намірів: вона знала, яке майбутнє її чекає. Все, що можна було вдіяти,— це спробувати зробити так, щоб майбутнє було не таким тяжким, підготуватися до нього поступово,— для цього навіть опіум мав свою вартість. Але я ніколи не гадав, що першим «майбутнім», до якого мені доведеться готувати Фуонг, буде Пайлова смерть. Мені нічого було робити, і я пішов на прес-конфе¬ренцію. Грейнджер, звичайно, був там. Прес-конференцію проводив якийсь молодий і аж надто красивий французь¬кий полковник. Він говорив по-французькому, а інший офіцер, нижчий рангом, перекладав. Французькі кореспон- деити збилися докупи, наче футбольна команда перед зма¬ганням. Я відчув, що мені важко зосередитись на тому, що казав полковник: весь час мої думки линули до Фуонг, і одна з них найдужче непокоїла мене: а що, коли Пайл має рацію і я втрачу її? Як тоді жити далі?
Перекладач сказав:
—	 Полковник повідомляє, що ворог зазнав серйозної по¬разки і має великі втрати — близько одного батальйону. Рештки загонів супротивника тепер відходять через річку Червону на збитих нашвидку плотах. їх безперервно бом¬бить наша авіація.
Полковник провів рукою по своєму елегантно зачеса¬ному світлому волоссю і, крутячи в руках указку, проплив, неначе в танці, вздовж величезних карт на стіні. Один аме¬риканський кореспондент спитав:
—	 А які втрати французьких військ?
Полковник добре зрозумів запитання — його ставили завжди на цьому етапі конференції,— але, піднісши указку і ласково усміхаючись, наче улюблений вчитель до школя¬рів, чекав, поки запитання перекладуть. Потім щось відпо¬вів! — стримано й ухильно.
—	 Полковник каже, що втрати незначні. Точна цифра ще не відома.
Така відповідь завжди була сигналом до атаки. Здава¬лося, що полковник рано чи пізно мусить знайти якусь фор¬мулу, щоб угамувати своїх непокірливих учнів, інакше директорові школи доведеться призначити іншого викла¬дача, який зуміє краще підтримувати порядок.
—	 Невже полковник 'серйозно хоче нас запевнити,— спитав Грейнджер,— що він мав час підрахувати втрати су¬противника, а свої власні — ні?
Полковник терпляче плів павутиння брехні, прекрасно усвідомлюючи, що після нового запитання йому доведеться все починати знову. Французькі кореспонденти сиділи по¬хмуро і мовчали. Якби американські кореспонденти вирва¬ли у полковника визнання, вони поспішили б підхопити його, але самі не хотіли брати участі в облаві на свого земляка.
—	 Полковник каже, що ворог відступає. За лінією вог¬ню можна підрахувати вбитих, але бій ще триває, і ніяк не можна сподіватися скорих відомостей від наступаючих французьких частин.
—	 Річ зовсім не в тому, чого ми сподіваємося,— сказав Грейнджер.— Річ у тому, що знає штаб і чого він не знає. Невже ви серйозно запевняєте нас, що кожний взвод не по¬відомляє по радіо про свої втрати?
Терпець полковникові урвався.
«Аби тільки,— подумав я,— він не дав себе залякати .з самого початку і твердо заявив, що він знає цифри, але не хоче нам їх назвати. Зрештою, це їхня війна, а не наша. Навіть сам бог не давав нам права вимагати у нього відо¬мостей. Не нам доводилося боротись з лівим крилом депу¬татів у Парижі і з військами Хо Ші Міна між Червоною і Чорною річками. Не нам доводилося помирати».
І раптом полковник відказав, що втрати французів об¬числюються в пропорції один до трьох; потім він повернув¬ся до нас спиною і з люттю втупив очі в карту. Вбиті були його солдатами, його товаришами по зброї, офіцерами, що навчалися разом з ним в Сен-Сірі— для нього то були не голі цифри, як для Грейнджера.
—	 Нарешті ми дечого добилися,— сказав Грейнджер і з безглуздим тріумфом обвів поглядом своїх колег.
Французи, похиливши голови, похмуро робили якісь нотатки.
—	 Це набагато більше від того, що можуть сказати ваші війська в Кореї,— сказав я, вдаючи, що не розумію його, але цим тільки навів Грейнджера на^іншу думку.
—	 Запитайте полковника, що французи збираються робити далі, — попросив Грейнджер. — Він каже, що во¬рог відходить через Чорну річку...
—	 Червону,— поправив його перекладач.
—	 Мені однаково, якого кольору та річка. Ми хочемо знати, що французи збираються робити далі.
—	 Супротивник тікає.
—	 А що буде, коли він переправиться на той берег? Що ви думаєте тоді робити? Сядете на своєму березі і скажете: «Все гаразд»?
Французькі офіцери похмуро й терпляче прислухалися до нахабного голосу Грейнджера. В наші дні від солдата вимагається навіть покірливість.
—	 Чи, може, ви збираєтеся скидати їм з літаків різд¬вяні листівки?
Капітан сумлінно перекладав кожне слово, навіть слова «cartes de Nôel»  . Полковник холодно посміхнувся до нас.
—	 Аж ніяк не різдвяні листівки,— сказав він.
Мені здається, що Грейнджера особливо дратувала мо¬лодість і краса полковника. Полковник не був — принаймні в Грейнджеровому розумінні — справжнім мужчиною. Грейнджер сказав:
—	 Але ж ви нічого не скидаєте.
Несподівано полковник заговорив по-англійському, пра¬вильною англійською мовою.
—	 Якби прибули боєприпаси, що їх обіцяли нам аме¬риканці,— сказав він,— ми мали б що скидати.
Незважаючи на свою вишукану зовнішність, полковник був простак. Він вірив, що газетному кореспондентові честь своєї країни дорожча, ніж сенсація. Грейнджер різко пере¬бив його (був людина ділова і добре пам’ятав факти):
—	 Ви хочете сказати, що спорядження, яке обіцяли при¬слати на початку вересня, ще не прибуло?
—	 Авжеж.
Здобувши потрібний матеріал, Грейнджер почав писати.
—	 Пробачте,— сказав полковник,— це не для преси, а для орієнтування.
—	 Але дозвольте, полковнику, — запротестував Грейн¬джер,— це ж сенсація. Тут ми зможемо вам допомогти.
—	 Не треба, це справа дипломатів.
—	 Та хіба це може пошкодити?
Французькі кореспонденти розгубилися: вони майже зо¬всім не розуміли англійської мови. Полковник порушив пра¬вила гри. Вони почали сердито перешіптуватися.
—	 Тут я не суддя,— сказав полковник.— Може, амери¬канські газети напишуть: «О, ці французи завжди скар¬жаться, завжди жебрачать». А комуністи в Парижі будуть обвинувачувати нас: «Французи проливають свою кров за Америку, а Америка шкодує навіть благенького вертольо¬та». Нічого хорошого з цього не вийде. І зрештою, верто¬льотів ми все одно не одержимо, а ворог так і залишиться за п’ятдесят миль від Ханоя.
—	 Але в крайньому разі я зможу повідомити в газету, що вам дуже потрібні вертольоти.
—	 Можете написати,— сказав полковник,— що півроку тому ми мали три вертольоти, а тепер маємо один. Один,— повторив він з болісним подивом.— Можете написати: якщо кого-небудь поранять у бою, хай навіть не тяжко, а просто поранять, поранений знає, що він напевно помре. Двана¬дцять годин, а може, й цілу добу, на ношах до польового ла¬зарету, потім погані дороги, аварії, можливі засідки — і гангрена забезпечена. Краще, коли уб’ють одразу.
Французькі кореспонденти нахилилися вперед, намагаю¬чись що-небудь зрозуміти.
—	 Про це ви можете написати, — додав полковник, і від того, що він був красивий, його злість була ще помітніша.
—	 Interprétez!  — наказав він і вийшов з кімнати, дору¬чи АІІИ капітанові незвичне для нього завдання перекладати з англійської мови на французьку.
—	 Ну і допік же я йому! — задоволено сказав Грейн¬джер і пішов у бар складати телеграму.
Свою телеграму я писав недовго: того, що я міг напи¬сати про Фат-Дьєм, не пропустив би жодний цензор. Зви¬чайно, якби інформація була дуже цікава, я міг би злітати в Гонконг і послати телеграму звідти, але чи була хоч яка інформація настільки важлива, щоб ризикувати заради неї тим, що тебе вишлють звідси? Вислання означало б для мене кінець усього мого життя: воно означало б Пайлову перемогу; і ось, коли я повернувся до готелю, в поштовій скринці на мене чекало те, що справді було Пайловою пе¬ремогою і моїм кінцем,— телеграма, в якій мене поздо¬ровляли з підвищенням по службі. Данте не міг би вигада¬ти такої кари для засуджених коханців. Паоло ніколи не підвищували в ранзі, переводячи з пекла до чистилища.
Я піднявся до себе, в свою порожню кімнату, де з крана завжди капала холодна вода (гарячої в Ханої не було), і сів на край ліжка, а зібрана в клубок москітна сітка на¬висла в мене над головою, мов грозова хмара. В Лондоні я мав стати завідувачем іноземного відділу газети і кож¬ного дня о пів на четверту приїжджати в похмурий будинок часів королеви Вікторії з барельєфом лорда Солсбері біля ліфта. Цю приємну новину мені переслали з Сайгона, і я подумав, чи дійшла вона вже до Фуонг. Я більше не міг ли¬шатися простим репортером — я мусив мати свою точку зору, і за цей непотрібний привілей мене позбавляли остан¬ньої надії у змаганні з Пайлом. Його незайманості я міг протиставити свій досвід, а досвід — така ж хороша карта в любовній грі, як і молодість, але тепер я вже не мав змоги запропонувати Фуонг ніякого майбутнього, навіть на один рік, а майбутнє було головним козирем. Я заздрив кожному офіцерові, який рвався на батьківщину, але мусив лишати¬ся тут, щохвилини чекаючи смерті. Мені хотілося плакати, але очі були сухі, як водопровідна труба, що мала подавати гарячу воду. О, хай їдуть додому інші, — мені потрібна тільки моя кімната на вулиці Катіна.
Увечері в Ханої ставало холодно, і світло тут горіло не так яскраво, як у Сайгоні, що ліпше пасувало до темного одягу жінок та воєнного стану. Я піднявся вулицею Гам- бетти до бару «Пе»,— мені не хотілося пити в «Метрополі» з старшими французькими офіцерами, їхніми дружинами та подругами,— а коли я підійшов до бару, то почув дале-кий гуркіт гармат з боку Хдо-Біня. Вдень його заглушував вуличний гомін, але тепер навкодо була тиціа, яку лиш „по¬деколи порушували дзвінки на стоянках велорикш. П’єтрі сидів на своєму місці. У нього був якийсь дивний,: витяг¬нутий череп; голова стирчала просто на плечах, неначе груша на тарілці. ГГєтрі служив у сюрте і був одружений з гарненькою уродженкою Тонкіна, якій належав бар «Пе»< Його теж не дуже тягло на батьківщину. Він був Корсіка-» нець, але любив Марсель, одначе і його проміняв би на своє постійне місце на тротуарі коло входу в бар на вулиці Гам- бетти. Я подумав: «Чи знає вже він про телеграму, що я одержав?»
—	 Зіграємо? — спитав він.
—	 Гаразд.
Ми почали кидати кості, і мені здалося немислимим, що я зможу коли-небудь жити далеко від вулиць Гамбетти і Катіна, без терпкого присмаку вермута, без звичного сту¬коту костей, без гуркоту артилерійської стрілянини, що ' переміщується на горизонті, мов стрілка годинника.
—	 Я їду,— сказав я.
—	 Додому? — спитав ГГєтрі, викидаючи на стіл четвір¬ку, двійку і одиницю.
—	 Ні. В Англію.
ЧАСТИНА ДРУГА Розділ перший
Пайл напросився до мене на випивку — так сказав він сам, але я дуже добре знав, що він майже не п’є. Минуло кілька тижнів, і наша незвичайна зустріч у Фат-Дьємі здіа- валася тепер майже неправдоподібною, — забулись навіть подробиці того, про що ми говорили. Наша розмова стала схожою на ледве помітний, без багатьох літер, напис на римській гробниці, а я — на археолога, що намагається по змозі відновити його. Мені навіть спало на думку, що Пайл просто дурив мене і що та розмова була хитромудрим, хоч і безглуздим маскуванням того, що насправді його ціка¬вило: в Сайгоні ходили чутки, ніби він перебуває на службі, яку так невдало називають «таємною». Може, він постачав американську зброю для «третьої сили» — єпіскопського духового оркестру (адже то було все, що лишилося від його молодих, до смерті заляканих рекрутів, яким ніхто не пла¬тив). Телеграму, що чекала на мене в Ханої, я сховав у ки¬шеню. Не варт було говорити про неї Фуонг, щоб не отру¬ювати сльозами і сварками ті кілька місяців, які нам з нею лишилося прожити разом. На всякий випадок я збирався 
не просити дозволу на виїзд до останньої	хвилини:	а	що,	як
в еміграційному бюро працює якийсь її	родич?
—	 О шостій годині прийде Пайл,— сказав я їй.
—	 Я піду провідаю сестру,— заявила вона.
—	 Йому, певне, хочеться побачитися з тобою.
—	 Йому не подобаюсь ні я, ні мої родичі. Коли тебе не було вдома, він ні разу не зайшов до моєї сестри, хоч вона й запрошувала його. Сестра дуже образилась.
—	 Краще не йди нікуди.
—	 Якби він хотів бачити мене, то запросив би нас у «Ма- жестік». Він хоче поговорити з тобою віч-на-віч —	у	справі.
—	 А яка в нього може бути справа?
—	 Кажуть, він завозить сюди багато всіляких речей.
—	 Яких речей?
—	 Медикаменти, ліки...
—	 Це для загонів по боротьбі з трахомою на Півночі.
—	 Ти гадаєш? Митникам заборонено відкривати) його посилки. Вони йдуть як дипломатична пошта. Але якось трапилася помилка — відкрили один ящик. Службовця звільнили. Перший секретар місії погрожував, що амери¬канці нічого не будуть більше завозити.
—	 А що було в посилці?
—	 Пластмаса.
—	 Для чого їм потрібна пластмаса? — спитав я бай¬дужно.
Коли Фуонг пішла, я написав в Англію. За кілька днів у Гонконг їхав один співробітник агенства Рейтер і звідти міг надіслати мого листа. Я знав, що моя спроба безнадій¬на, але хотів вичерпати всі можливості, аби потім не дорі¬кати собі. Я писав головному редакторові, що тепер зовсім недоцільно міняти кореспондента. Генерал де Латтр поми¬рає в Парижі, французи збираються залишити Хоа-Бінь, і Півночі загрожує велика небезпека. А я не підходжу для посади завідувача іноземного відділу, писав я йому; я—ре¬портер, який ні про що не має своєї думки. На останній сто¬рінці я навіть мотивував своє прохання особистими причи¬нами, хоч і не вірив, що людські почуття можуть існувати під промінням електричної лампочки без абажура, серед зелених козирків і стандартних фраз: «в інтересах газети», «становище вимагає...» і т. ін.
«З особистих причин,— писав я,— мені дуже не хотілося б від'їжджати з В'єтнаму. Не думаю, що я зможу плідно працювати в Англії, де в мене будуть труднощі не тільки фінансового, а й сімейного характеру. Повірте, якби я міг, то зовсім кинув би службу, аби тільки не поверта¬тися в Англію. Я пишу про це, щоб Ви зрозуміли, як
мені не хочеться їхати звідси. Ви, мабудь, не вважаєте
мене за поганого кореспондента, а я звертаюся до Вас
з таким проханням уперше».
Потім я переглянув свою статтю про бій під Фат-Дьє- мом, щоб і її надіслати через Гонконг. Тепер французи не будуть дуже заперечувати — облогу знято, і поразку можна змалювати як перемогу. Після цього я розірвав ос¬танню сторінку листа до редактора: не варто було говорити про «особисті» причини», бо це тільки дало б привід для непристойних жартів. Всі й так знали, що кожний корес¬пондент має «тубільну» коханку. Головний редактор покеп¬кує з цього приводу в розмові з черговим редактором, а той з заздрістю думатиме про це, повернувшись у свій будиночок в Стретгемі й вкладаючись спати поруч з вірною дружиною, яку привіз з собою багато років тому з Глазго. Я так ви¬разно уявляв собі той будиночок, в якому годі сподіватися на милосердя: поламаний триколісний велосипед у передпо¬кої, розбита кимось із домашніх улюблена люлька, а у ві¬тальні — дитяча сорочка, до якої ніяк не пришиють гудзик. «Особисті причини». Я не хотів би, щоб потім, за чаркою в прес-клубі, мені нагадували про Фуонг жартами.
У двері постукали. Я відчинив, і слідом за своїм чорним собакою до кімнати ввійшов Пайл. Він поглянув через моє плече і побачив, що в кімнаті нікого нема.
—	 Я сам,— сказав я.— Фуонг пішла до сестри.
Пайл почервонів. Я помітив, що на ньому розмальована гавайська сорочка, правда, порівняно скромна. Мене це здивувало: невже його звинувачено в антиамериканській діяльності?
—	 Сподіваюсь, я не завадив...— сказав він.
—	 Звичайно, ні. Хочете випити?
—	 Дякую. У вас є пиво?
—	 На жаль, ні. Ми не маємо холодильника, доводиться посилати по лід. А може, вип’єте віскі?
—	 Якщо можна, трошечки. Я не люблю міцних напоїв.
—	 Не розбавляти?
—	 Більше содової, якщо є.
—	 Я ще не бачив вас після Фат-Дьєма,— сказав я.
—	 Ви одержали мою записку, Томасе?
Назвавши мене на ім’я, він ніби заявив цим, що не жартував тоді, не маскувався, що він прийшов забрати Фуонг. Я помітив, що його коротке волосся було недавно підстрижене; може, навіть і гавайська сорочка мала віді¬гравати роль шлюбного оперення самця?
—	 Одержав,—сказав я.— Мені хочеться дати вам доб- роґо стусана.
—	 Звичайно,— сказав він,—1 ви маєте на це право, То¬масе. Але в коледжі ми займалися боксом, до того ж я набагато молодший.
—	 О, тоді це був би хибний крок з мого боку.
—	 Знаєте, Томасе, я певен, що ви відчуваєте те саме: я не хочу говорити про Фуонг поза очі. Я сподівався, що вона вдома.
—	 А про що ж нам тоді говорити, про пластмасу? — Я не мав наміру приголомшити його цим запитанням.
—	 Хіба ви знаєте? — здивувався він.
—	 Фуонг мені розповіла.
—	 Як вона могла...
—	 Заспокойтеся, про це знає все місто. Та хіба це так важливо? Ви що, іграшки будете робити?
—	 Ми не любимо, щоб про нашу допомогу знали все. Ви ж уявляєте собі, що таке конгрес, та й сенатори сюди приїжджають. Ми мали великі неприємності з нашими за¬гонами по боротьбі з трахомою, тому що там застосову¬вано не ті ліки.
—	 І все ж я не розумію, для чого вам потрібна пласт¬маса.
Його чорний собака сидів посеред кімнати, займаючи надто багато місця, і важко дихав; його язик скидався на Довгий підгорілий млинець. Пайл відповів туманно:
—	 Розумієте, ми хочемо звести на ноги деякі галузі місцевої промисловості, і нам доводиться остерігатися французів. Вони хочуть, щоб усі товари купувались тільки у Франції.
—	 Вони мають рацію. Війна потребує грошей.
—	 Ви любите собак?
—	 Ні.
—	 А я гадав, що англійці дуже люблять собак.
—	 Ми впевнені, що американці люблять долари, але і тут, мабуть, є винятки.
—	 Не знаю, як би я жив без Герцога. Повірите, іноді почуваюся таким самотнім...
—	 У вас стільки товаришів по роботі...
—	 Першого мого собаку звали Принц. Я назвав його так на честь Чорного принца. Пам’ятаєте, того хлопця, який..,
—	 Вирізав усіх жінок та дітей у Ліможі?
—	 Цього я не пам’ятаю.
—	 Підручники з історії це замовчують.
Скільки разів доводилося мені бачити, як вираз болю і розчарування з’являвся в його очах і на устах, коли дій¬сність не відповідала його романтичним уявленням, що їх
він плекав з такою любов’ю, або коли хто-небудь, кого він любив і поважав, падав нижче від того високого рівня, на якйй він його підніс. Одного разу, пам’ятаюся спіймав Ікор¬ка Гардінга на грубій помилці, і мені довелося довго вті¬шати Пайла.
—	 Людям властиво помилятися,— сказав я.
Він зніяковіло засміявся і промовив:
—	 Ви можете вважати мене за дурня, але... розумієте, мені здавалось, що Иорк майже непогрішимий. — А тоді додав: — Він дуже сподобався моєму батькові, хоч вони й зустрічалися лише раз, а моєму батькові не так легко догодити.
Великий чорний пес, якого звади Герцог, досхочу насо- півшись і почуваючи себе хазяїном у кімнаті, встав і почав обнюхувати кутки.
—	 Чи не могли б ви звеліти своєму собаці сидіти спо¬кійно?
—	 О, пробачте, будь ласка. Герцог! Сидіти, Герцог! — Герцог усівся і почав ретельно облизувати свої статеві органи. Я наповнив наші склянки і, проходячи повз Герцо¬га, перервав його туалет. Тиша панувала недовго: Герцог заходився чухатись.
—	 Герцог такий розумний,— сказав Пайл.
—	 А що ж сталося з Принцем?
—	 Ми були на фермі в Коннектикуту і його переїхала машина.
—	 Вас це дуже засмутило?
—	 Звичайно. Я довго згадував його. Він для мене так багато важив, але завжди треба бути розсудливим. Одна¬ково назад його не повернеш'.
—	 А якщо ви втратите Фуонг, ви теж будете розсуд¬ливим?
—	 Сподіваюсь, що буду. А ви?
—	 Сумніваюсь. Я міг би навіть оскаженіти. А ви думали про це, Пайле?
—	 Мені б хотілося, щоб ви називали мене Олденом, Томасе.
—	 Краще не треба. «Пайл» викликає... якісь асоціації. Так ви про це подумали?
—	 Звичайно, ні. Ви, мабуть, найчесніший з усіх, кого я знаю. Тільки згадати, як ви поводились, коли я до вас вдерся...
—	 Пригадую, перед тим, як заснути, я подумав: «От було б добре, якби почалась атака і його вбило». Герой¬ська смерть. За демократію. 
—	 Не смійтеся з мене, Томасе. — Він незграбно випро¬став свої довгі ноги.— Я, певне, здаюся вам трохи тупува¬тим, але все ж розумію, коли ви глузуєте...
—	 Я не глузую.
—	 Коли говорити щиро, вам теж хочеться, щоб їй було добре.
В цю мить почулася хода Фуонг. Марно, виходить, я спо¬дівався, що він піде раніш, ніж повернеться Фуонг. Пайл теж почув ходу і впізнав її.	/
—	 А ось і вона! — вигукнув він, хоч і чув її ходу один- єдиний раз — того першого вечора.
Навіть собака підвівся і рушив до дверей, які я залишив прочиненими, щоб було не так жарко,— наче визнавав її за одного з членів Пайлової сім’ї. Тільки я був тут чужий.
—	 Сестри немає вдома,— сказала Фуонг і крадькома поглянула на Пайла. Я не знав, каже вона правду чи сестра звеліла їй поспішати додому.
—	 Пам’ятаєш містера Пайла? — спитав я.
—	 Enchantée К— Вона трималася чудово.
—	 Я такий щасливий, що знову бачу вас,— промовив він, червоніючи.
—	 Comment?  
—	 Вона не зовсім добре розуміє англійську мову,— за¬уважив я.
—	 Боюся, що моя французька жахлива. Правда, я беру уроки. І я зможу зрозуміти... якщо міс Фуонг говоритиме повільніше.
—	 Я буду вашим перекладачем,— заявив я.— До місце¬вої вимови треба звикнути. Ну, що ви хочете сказати? Сідай Фуонг. Містер Пайл прийшов сюди спеціально, щоб побачити тебе... Вам не здається, що мені краще залишити вас удвох? — спитав я Пайла.
—	 Я хочу, щоб ви чули все, що я маю сказати. Так буде чесніше.
—	 Гаразд, шкварте.
Пайл урочисто оголосив, неначе вивчив цю тираду на¬пам’ять, що він дуже любить і поважає Фуонг. Він відчув це ще того вечора, коли танцював з нею. Чомусь він трохи нагадував мені дворецького, що водить групу туристів по родовому палацу. Таким палацом було його серце, а в особисті апартаменти, де жила сім’я, нам дозволялося тіль¬ки крадькома кинути швидкий погляд. Я старанно перекла¬дав кожне речення, хоч у перекладі вони звучали гірше.
фуонг сиділа спокійно, згорнувши руки на колінах, наче дивилася кінофільм.
—	 Вона зрозуміла? — спитав Пайл.
—	 Мабуть, зрозуміла. Чи, може, ви хочете, щоб я від себе додав трошки вогню?
—	 О ні, що ви! — сказав він.— Просто перекладайте. Я не хочу впливати на її почуття.
—	 Розумію.
—	 Скажіть їй, що я хочу одружитися з нею.
Я переклав.
—	 Що вона відповіла?
—	 Вона питає, чи ви серйозно це кажете. Я пояснив їй, що ви людина поважна.
—	 Якесь дивне становище,— сказав він.— Вам перекла¬дати для мене...
—	 Досить дивне.
—	 І водночас усе здається таким природним. Адже ви — мій найліпший друг.
—	 Дуже люб’язно з вашого боку.
—	 Ви — перший, до кого я прийшов би, якби мене спіт¬кало якесь лихо,— сказав він.
—	 Значить, закохатись у мою дівчину — для вас теж лихо?
—	 Звичайно. Я б хотів, щоб на вашому місці був хто завгодно, тільки не ви, Томасе.
—	 Гаразд. Що їй ще переказати? Що ви не можете без неї жити?
—	 Ні, це буде занадто. І не зовсім точно. Мені, зви¬чайно, довелось би поїхати звідси, але людина може все пережити.
—	 Поки ви обдумуєте, що сказати, можна мені замови¬ти словечко і за себе?
—	 Звичайно, можна, Томасе. Це буде цілком справед¬ливо.
—	 Що ж, Фуонг,— сказав я,— ти покинеш мене і підеш до нього? Він одружиться з тобою. А я не можу. Ти знаєш чому.
—	 Ти поїдеш звідси? — спитала вона, і я згадав про ре¬дакторів лист, що лежав у мене в кишені.
—	 Ні.
—	 Ніколи?
—	 Хіба можна це обіцяти? І він теж не може сказати цього. Подружжя розходяться. Іноді в них це трапляється швидше, ніж у таких, як ми з тобою.
—	 Я не хочу йти від тебе,— сказала вона, але її слова не розрадили мене: в них відчувалося невисловлене «але».
—	 Мені, мабуть, треба викласти всі свої карти на стіл,— сказав Пайл.— Я не багатий. Але, коли помре батько, я матиму близько п'ятдесяти тисяч доларів. Здоров’я у мене прекрасне. Можу показати довідку — я проходив медичний огляд усього два місяці тому — і можу сказати, яка в мене група крові.
—	 Не знаю, як це перекласти. Навіщо їй ваша група крові?
—	 Як навіщо? Щоб бути певною, що в нас будуть діти.
—	 Це у вас в Америці так освідчуються в коханні: по¬відомляють цифру прибутків і групу крові? Л
—	 Не знаю. Мені ніколи раніше не доводилося цього робити. Можливо, вдома моя мати поговорила б з її ма¬тір’ю.
—	 Про групу крові?
—	 Не смійтеся з мене, Томасе. Я, певне, здаюся вам ста¬ромодним. Розумієте, я трохи розгубився в цій ситуації.
—	 Я теж. А вам не здається, що нам краще кинути все це і розіграти її в кості?
—	 Тепер ви прикидаєтеся грубим, Томасе. Я знаю, що ви по-своєму любите її не менше від мене.
—	 Гаразд, шкварте далі, Пайле.
—	 Скажіть їй: я не розраховую на те, що вона одразу ж мене покохає. Це прийде з часом. Але скажіть, що я про¬поную їй забезпечене й певне становище в суспільстві. Не дуже романтично, звичайно, але, мабуть, це краще, ніж пристрасть.
—	 Вона завжди може задовольнити свою пристрасть,— сказав я,— з вашим шофером, коли вас не буде вдома.
Пайл почервонів. Тоді незграбно підвівся і сказав:
—	 Це брудний жарт. Я не дозволю ображати її. Ви не маєте права...
—	 Вона ще не ваша дружина.
—	 А що можете запропонувати їй ви? — спитав він уже із злістю.— Одну-дві сотні доларів, коли будете від’їжджа¬ти в Англію, чи, може, передасте її вашому наступникові разом з меблями?
—	 Меблі не мої.
—	 Вона теж не ваша. Фуонг, ви підете за мене?
—	 А як же з групою крові? — поцікавився я.— І довід¬кою про здоров’я? Адже вам потрібна буде така довідка і від неї? Може, й від мене? А її гороскоп вам потрібний?.. Хоча ні, це індійський звичай.
—	 Ви підете за мене?
—	 Спитайте самі по-французькому, — сказав я. — Хай буду я проклятий, коли перекладу вам іще хоч слово. 
Я підвівся, і собака загарчав. Це розлютило мене.
—	 Скажіть вашому триклятому Герцогові, щоб він за¬мовкнув. Це мій дім, а не його.
—	 Ви підете за мене? — повторив він.
Я ступив до Фуонг, і собака знову загарчав. Я попросив Фуонг:
—	 Скажи йому, щоб він забирався геть зі своїм со¬бакою.
—	 Ходімо зі мною,— не вгавав Пайл.— Avec moi К
—	 Ні,— сказала Фуонг по-англійському.— Ні.
І раптом уся наша злість не знати куди й поділась: пи¬тання виявилося таким простим — його можна було роз¬в’язати словом із двох літер. Я відчув величезну полегкість. Пайл як стояв, так і отетерів, розтуливши рота.
—	 Вона сказала «ні»? — нарешті перепитав він.
—	 До такої міри англійською мовою вона володіє.— Тепер мені вже хотілося сміятися: які ж ми обидва дур¬ні!— Сідайте і вип’ємо ще віскі, Пайле,— запросив я.
—	 Ні, я краще піду.
—	 Ще одну, на дорогу.
—	 Не можу ж я випити все ваше віскі,— пробурмотів він.
—	 Я дістаю все, що мені треба, через місію.— Я ступив крок до столу, і собака вишкірив зуби.
Пайл люто крикнув на нього:
—	 Лежати, Герцог! Цить! — Він витер з лоба піт. — Ме¬ні дуже прикро, Томасе, коли я сказав щось таке, чого не треба було говорити. Не знаю, що це на мене найшло. — Він узяв склянку і засмучено промовив: — Перемагає достойні¬ший. Тільки прошу вас, Томасе, не залишайте її.
—	 Звичайно, я її не залишу,— сказав я.
—	 Може, він хоче викурити люльку? — спитала мене Фуонг.
—	 Чи не хочете викурити люльку, Пайле?
—	 Ні, дякую. Я не курю опіуму. У нас в місії щодо цього суворі правила. Я тільки доп’ю віскі і піду. Пробачте за Герцога. Він завжди такий спокійний.
—	 Залишайтеся вечеряти.
—	 Знаєте, мені краще побути самому,— він якось не¬впевнено усміхнувся.— Люди скажуть, що ми обидва по¬водимося ДОСИТЬ ДИВНО. Як би я хотів, щоб ви могли одру¬житися з нею, Томасе.
—	 Ви це серйозно?
—	 Серйозно. Відтоді, як я побував у тому місці,— пам’я¬таєте, в будинку поряд з «Шале»,— я так боявся...
Не дивлячись на Фуонг, він за одним замахом випив незвичне для нього віскі, а прощаючись, не простягнув їй руки і тільки незграбно вклонився. Я помітив, як вона про¬вела його поглядом, і, проходячи повз дзеркало, побачив у ньому себе; верхній гудзик на штанях був розстебнутий — певна ознака того, що живіт почав округлятися. Вийшовши за двері, Пайл сказав:
—	 Обіцяю не зустрічатися з нею, Томасе. Але ж ви не захочете, щоб це стало між нами, чи не так? Я доб’юся переводу звідси, як тільки закінчу свої справщ
—	 Коли це буде?
—	 Років через два.
Я повернувся в кімнату і подумав: «Для чого все це? Міг же я, зрештою, сказати їм обом, що їду звідси. Йому доведеться хизуватися своїм розбитим серцем лише кілька тижнів... Моя брехня тільки полегшить сумління».
—	 Приготувати тобі люльку? — спитала Фуонг.
—	 Зачекай хвилинку. Я хочу написати листа.
То був другий лист за день, але жодного з них я не порвав, хоч майже не сподівався на відповідь. Я писав: «Дорога Елен!
У квітні я повертаюся до Англії, щоб зайняти місце ре¬дактора іноземного відділу. Ти сама розумієш, що я цьому не дуже радий. Англія для мене — місце невдач. Я намагався, як і ти, щоб наше подружнє життя трива¬ло якомога довше, хоч і не поділяв твоєї віри в бога. І до сьогоднішнього дня я не розумію, чому ми не вжи-лися (я знаю, ми обоє цього хотіли), але думаю, що ви¬нен мій характер. Я знаю, який я іноді буваю жорстокий і лихий. Тепер, здається, мій характер трохи кращий,— це вплив Сходу,— не м'якший, а спокійніший. А може це просто тому, що я став на п'ять років старший, та ще й у тому віці, коли п'ять років — це великий час у порівнянні з тим, що лишилося прожити. Ти була дуже великодушна і ні разу не дорікнула мені відтоді, як ми розійшлися. Чи можеш ти виявити ще більшу велико¬душність? Пам'ятаю, перед тим як ми одружились, ти попереджала мене, що розлучення — річ для нас не¬можлива. Я пішов на цей ризик, і мені нема за чим оюалкувати. І все ж я прошу тебе про розлучення».
Фуонг, сидячи на ліжку, сказала, що приготувала люльку.
—	 Хвилинку,— попросив я.
«Я міг би все це прикрасити,— писав я,— удати, що дбаю про когось іншого, гой/ б жоє прохання мало в твоїх очах більш гідний і серйозний вигляд. Ллє «є так, а ми завжди говорили одне одному тільки правду. Я прошу задля себе і тільки задля себе. Я дуже люблю одну жінку. Ми прожили з нею вже більше двох років, вона була вірна мені, але я знаю, що вона може без мене обійтись. Якщо я залишу її, вона, можливо, трохи посумує, але ніякої трагедії для неї не буде. Вона одру¬житься з ким-небудь і матиме сім'ю. Безглуздо писати все це тобі. Я сам підказую тобі відповідь. І тому, що я кажу тобі тільки правду, ти можеш повірити мені, що втратити її — для мене початок кінця. Я не прошу те¬бе бути «розсудливою» (правда вся на твоєму боці) або милосердною. Милосердя — надто пишномовне слово для того, про що я прошу, а до того ж я й не дуже заслуго¬вую на милосердя. Навпаки, я прошу тебе вчинити не¬розсудливо, всупереч твоїй вдачі. Я хочу, щоб у тобі (я вагався, яке вжити слово, і все ж написав не те) заговорило почуття і щоб ти діяла одразу ж, не роз¬думуючи. Я знаю, найлегше було б дати таку відповідь по телефону, а не посилати за вісім тисяч миль. О, якби ти просто протелеграфувала мені: «Згодна!»
Коли я закінчив листа, мені здалося, що я довго біг і у мене з незвички болять усі м’язи. Поки Фуонг готувала лю¬льку, я приліг на ліжко.
—	 Він молодий,— сказав я.
—	 Хто?
—	 Пайл.
—	 Це не так важливо..
—	 Я одружився б з тобою, Фуонг, якби міг.
—	 Знаю, але сестра чомусь не вірить.
—	 Я оце написав дружині і попросив дати мені розлу¬чення. Раніше я не робив таких спроб. А може, щось вийде?
—	 І багато шансів?
—	 Ні, але все може бути.
—	 Не хвилюйся. На кури.
Я затягнувся, а вона заходилася готувати другу люльку«
Я знову спитав її:
—	 Сестри справді не було вдома, Фуонг?
—	 Я ж сказала тобі, що не було.
Було безглуздо мучити її заради правди — цієї слабості людей Заходу, до якої вони схильні не менше, ніж до ал¬коголю. Віскі, що я випив з Пайлом, послаблювало дію опіуму.
—	 Я збрехав тобі, Фуонг,— сказав я.— Мене виклика¬ють на батьківщину.
Вона поклала люльку.
—	 Але ти не поїдеш?
—	 Якщо я відмовлюся, на що ми будемо жити?
—	 Я змогла б поїхати з тобою. Мені хочеться побачи¬ти Лондон.	/
—	 Це буде незручно для тебе, поки ми не( одружені.
—	 А може, дружина все-таки дасть тобі розлучення?
—	 Може бути.
—	 Я поїду з тобою так чи інакше,— сказала Фуонг.
Вона говорила те, що думала, але коли знову взяла
люльку й почала підігрівати кульку опіуму, я побачив, як у її очах промайнув цілий рій думок.
—	 А в Лондоні є хмарочоси? — спитала вона раптом,
Я був ладен розцілувати її за простодушність цього за¬питання. Вона могла збрехати із ввічливості, від страху, навіть задля користі, але в неї ніколи не вистачить хитрос¬ті, щоб приховати свою брехню.
—	 Немає,— сказав я.— Щоб побачити хмарочоси, тобі доведеться поїхати в Америку.
Вона кинула на мене швидкий погляд і, збагнувши свою помилку, заговорила про те, які сукні вона носитиме в Лон¬доні, де ми там оселимось, яке там метро (вона читала про нього в якійсь книжці), про двоповерхові автобуси; поле¬тимо ми літаком чи поїдемо морем...
—	 А статуя Свободи...— почала була вона.
—	 Ні, Фуонг, це також в Америці.
Розділ другий 1
Принаймні раз на рік каодаїсти влаштовували урочисте свято у своєму священному центрі в Тай-Ніні, за вісімде¬сят кілометрів на північний захід від Сайгона, щоб відзна¬чити чергові роковини Дня Визволення або Завоювання, чи навіть з нагоди якогось буддійського, конфуціанського або християнського свята. Каодаїзм — винахід одного місцевого чиновника — завжди був улюбленою темою моїх розповідей новачкам. Каодаїзм — синтез трьох релігій. Священний центр у Тай-Ніні. Папа і жінки-кардинали. Механічний ора¬кул. Святий Віктор Гюго. Христос і Будда на даху собору, а внизу, під ними,— східна фантасмагорія в стилі Уолта
Діснея   — різнобарвні дракони та змії... Новачки завжди захоплювалися моїми розповідями. Але як показати їм не¬привабливість справжнього стану речей: найману армію в двадцять п’ять тисяч чоловік, озброєну мінометами з ви¬хлопних труб старих автомобілів, армію — союзницю фран¬цузів, яка в час небезпеки заявляла про свій нейтралітет?.. На ці свята, що допомагали тримати селян у покорі, папа запрошував членів уряду (вони з’являлись, якщо каодаїсти в цей час держали владу в своїх руках), дипломатичний кор¬пус (він завжди присилав других секретарів з дружинами або полюбовницями) та французького головнокомандувача, який посилав замість себе якого-небудь генерал-майора з своєї канцелярії...
По дорозі в Тай-Нінь мчав швидкий потік штабних і дипломатичних машин, а в найгіебезпечніших місцях Іно¬земний легіон виставляв на рисових полях охорону. Цей день був завжди неспокійний для французького команду¬вання, а для каодаїстів, можливо, він був днем певних спо¬дівань, бо ніщо не могло найкраще підкреслити їхню ло-яльність, як убивство за межами каодаїстської території кількох високопоставлених гостей.
Через кожний кілометр над рівними полями стриміла, як знак оклику, маленька глиняна сторожова вежа, а через кожні десять кілометрів — форт, що його охороняв взвод легіонерів, марокканців або сенегальців. Машини йшли, як у Нью-Йорку,— на однаковій швидкості, і, як у Нью- Йорку, ви з стримуваним нетерпінням поглядали на маши¬ну попереду, а в дзеркало — на машину позаду. Кожному хотілося дістатись до Тай-Ніня, подивитись на процесію і якнайшвидше повернутися ^додому: о сьомій наставала ко¬мендантська година.
З рисових полів, контрольованих французами, ви потрап¬ляли на рисові поля секти хоа-хао, а звідти на рисові поля каодаїстів,— ці останні були завжди в стані війни з хоа- хао,— але тільки прапори змінювалися на сторожових ве¬жах. По затоплених рисових полях бродили по черево у воді буйволи, на спинах у них сиділи голі хлопчаки; там, де золоте колосся вже вистигло, селяни в капелюхах, схо¬жих на великі круглі черепашки, віяли зерно під маленьки¬ми дашками з плетеного бамбуку. Машини швидко проно¬силися мимо — вони належали до зовсім іншого світу.
Увагу приїжджих у кожному селі привертали церкви каодаїстів — пофарбовані в голубенький та рожевий кольо¬ри, з великим оком божим над дверима. Прапорів ставало дедалі більше; обабіч дороги купками йшли селяни; ми наближалися до священного центру. В далині над Тай- Нінем височіла, мов зелений капелюх, священна гора; як¬раз там і засів генерал Тхе — бунтівливий начальник шта¬бу, який недавно оголосив про свій намір воювати як про¬ти французів, так і проти в’єтмінців. Каодаїсти й не думали ловити його, хоч він і викрав їхню кардинальшу; проте хо¬дили чутки, що Тхе зробив це не без відома папи.
В Тай-Ніні спека завжди здавалась більшою, ніж в ін¬ших місцях Південної дельти; можливо, через брак води, а можливо, через нескінченні церемонії, на яких ви обли¬валися потом за себе і за інших: потіли за солдатів, що стоять струнко, слухаючи довжелезні промови незрозумі¬лою говіркою; потіли за папу, одягненого у важке, розшите шовком убрання. Тільки жінкам-кардиналам у білих шов¬кових штанях було, здавалося, не так жарко в цьому пек¬лі, і вони жваво перемовлялися з священиками в тропіч¬них шоломах. Важко було повірити, що колись настане сьома година вечора — час коктейлів на даху «Мажесті- ка» — і з річки Сайгон повіє вітерець.
Після параду я взяв інтерв’ю у представника папи. Я не сподівався щось у нього вивідати й не помилився; то було просто взаємне додержання правил пристойності. Я спитав його про генерала Тхе.
—	 Запальний чоловік,— сказав він і змінив тему розмо¬ви: почав повторювати завчені фрази, забувши, що я вже чув їх два роки тому; це нагадало мені про мої власні тиради, які я, наче патефонна пластинка, без кінця пов¬торював новоприбулим: каодаїзм — синтез релігій... най-краща з усіх релігій... послано місіонерів у Лос-Анжелес... таємниці Великої піраміди... Він був одягнений у довгу бі¬лу сутану і безперервно курив. В ньому було щось лукаве і продажне: занадто часто повторювалося слово «любов». Він, безперечно, знав, що всі ми зібралися сюди, щоб по¬сміятися з його релігії, що наш шанобливий вигляд був такий же фальшивий, як і вся їхня вигадана ієрархія, але ми були менш підступні. Наше лицемірство не давало нам нічого, навіть надійного союзника, тим часом як їхнє здобувало їм зброю, спорядження і навіть гроші.
—	 Дякую, ваше високопреосвященство.
Я підвівся, щоб іти. Він провів мене до дверей, розсипа¬ючи попіл з сигарети.
—	 Благослови, боже, ваші труди,— промовив єлейним голосом.— Запам’ятайте: бог любить істину.
—	 Яку істину? — спитав я.
—	 Каодаїстська віра вчить, що є тільки одна істина, і Істина ця — любов.
На пальці в нього був великий перстень, і коли він про« стяг мені руку, то, мабуть, чекав, що я її поцілую, але я — не дипломат.
Під безжалісним промінням сонця я побачив Пайла: він марно силкувався завести свій «б’юїк». Чомусь протягом останніх двох тижнів я всюди — і в барі «Континенталю», і в єдиній порядній книжковій крамниці, і на вулиці Ка- тіна — весь час натикався на Пайла. Дружбу, що він нав’я¬зав мені з самого початку, він тепер підкреслював більше, ніж будь-коли раніш. Його сумний погляд мовчки питав про Фуонг, в той час як вуста з дедалі більшим запалом висловлювали його захоплення і любов до моєї персони.
Коло машини стояв каодаїстський комендант і поквап¬ливо щось говорив. Коли я підійшов, він замовк. Я впізнав його: то був один з помічників генерала Тхе, доки той по¬дався в гори.
—	 Привіт, коменданте! Як там генерал?
—	 Який генерал? — спитав він, вимушено усміхаючись.
—	 А хіба каодаїстська віра не вчить, що є тільки один генерал?
—	 Ніяк не можу завести машину, Томасе,— втрутився Пайл.
—	 Я піду по механіка,— сказав комендант і залишив нас.
—	 Я перервав вашу розмову,— вибачився я.
—	 Дрібниці,— заперечив Пайл.— Він хотів дізнатися, скільки коштує «б’юїк». Дуже славні люди, коли вмієш до них підійти. Французи, очевидно, не знають, як з ними по¬водитись.
—	 Французи їм не довіряють.
—	 Коли людині довіряють, вона намагається виправ¬дати довір’я,— урочисто промовив Пайл.
Його слова пролунали як заповідь каодаїстів. Я відчув, що атмосфера Тай-Ніня була занадто моральною, аби я міг в ній вільно дихати.
—	 Давайте вип’ємо,— запропонував Пайл.
—	 Кращого й придумати не можна.
—	 Я взяв з собою термос з лимонним соком.
Він нахилився до багажника і став порпатися там.
—	 А джин є?
—	 На превеликий жаль, немає. Знаєте,— додав він, наче хотів підбадьорити мене,— лимонний сік дуже корисний у цьому кліматі. В ньому є вітаміни, от не пам’ятаю тільки, які саме. 
Пайл подав мені стаканчик, і я випив.
—	 У всякому разі, він хоч мокрий,— сказав я.
—	 Хочете сендвіч? Чудові сендвічі. З новою патентова¬ною начинкою, називається «Вітаміно-здоров’я». Мати при¬слала із Штатів.
—	 Дякую. Я не голодний.
—	 Смаком скидається на вінегрет, тільки трохи гост¬ріше.
—	 Мені щось не хочеться.
—	 А я з’їм, якщо ви не заперечуєте.
—	 Та, звісно, не заперечую.
Він відкусив великий шматок, і сендвіч захрумтів у ньо¬го на зубах.
Неподалік біло-рожевий кам’яний Будда виїжджав вер¬хи з домівки своїх предків, а його слуга — інша статуя — біг слідом за ним. Жінки-кардинали брели назад у свою обитель, а око боже стежило за нами з дверей собору.
—	 А ви знаєте, що тут частують сніданком? — спитав я.
—	 Я думаю, це ризиковано. М’ясо в таку спеку... краще утриматись.
—	 Вам нема чого боятися. Вони вегетаріанці.
—	 Воно, може, й так, але краще, коли знаєш, що ти їси.
Він відкусив ще шматок свого «Вітаміно-здоров’я».
—	 Як ви гадаєте, вони мають тямущих механіків?
—	 Вони знають досить, щоб перетворити вашу вихлоп¬ну трубу в міномет. Здається, з «б’юїків» виходять найкра¬щі міномети.
Повернувся комендант і, хвацько віддавши честь, сказав, що він послав у казарму по механіка. Пайл запропонував йому сендвіч з «Вітаміно-здоров’ям», але той ввічливо, то¬ном світської людини, відмовився:
—	 У нас тут стільки правил щодо їжі.— Він прекрасно говорив по-англійськи.— Таке безглуздя. Але ж ви знаєте, що таке релігійний центр. Гадаю, те саме і в Римі... або в Кентербері,— додав він з граціозним поклоном у мій бік. Потім замовк. Вони обидва мовчали. Я відчував, що зай¬вий тут. Але все ж не міг не застосувати зброї слабих і не подратувати Пайла. Адже я був безсилий. Я не мав ні його молодості, ні серйозності, ні майбутнього. І тому я сказав:
—	 А втім, я, мабуть, з’їм один сендвіч.
—	 О, прошу,— сказав Пайл,— прошу вас.
Він якось знехотя взявся за ручку багажника.
—	 Та ні,— засміявся я, — я пожартував. Адже ви хочете залишитись удвох. 
—	 Зовсім ні,— заперечив Ііайл.
Таких невмілих брехунів, т він, я більше не зустрічав. У цьому мистецтві він, очевидно, не мав досвіду. Він пояс¬нив комендантові:
—	 Томас — мій найкращий друг.
—	 Я знаю містера Фаулера,— відказав комендант.
—	 Ми ще побачимося до від’їзду, Пайле. — І я пішов у собор. Там була хоч якась прохолода.
Святий Віктор Гюго в мундирі Французької академії, з німбом навколо трикутного капелюха вказував пальцем на мудрий вислів, що його виводив на табличці Сун Ят-сен. Сі¬сти не було де, хіба що на папський престол, навколо якого звивалася гіпсова кобра; мармурова підлога блища¬ла, як водяна гладінь; у вікнах не було шибок. «Ми будує¬мо собі клітки з продухами для повітря,— думав я,— і для своєї релігії людина будує майже такі самі клітки з про¬духами для сумнівів, для всіляких вірувань та незліченних тлумачень». Моя дружина знайшла собі таку клітку з дір¬ками, і часом я заздрив їй. Але сонце й повітря ніколи не бувають у згоді, а я надто довго жив під промінням сонця, щоб шукати повітря в такій клітці.
Я пройшовся по довгому порожньому храму,— це був не той Індокитай, що я любив. Дракони з лев’ячими головами видиралися на амвон; з плафона Христос показував своє заюшене кров’ю серце. Будда сидів так, як завжди сидить Будда, і на колінах у нього нічого не було; ріденька бо¬рідка Конфуція спадала маленькими струмочками, наче во-доспад у посуху. Все те було комедіанство: велика земна куля над олтарем говорила про честолюбство, а скринька з рухомим віком, з допомогою якої папа творив свої про¬роцтва,— про шахрайство. Може, якби цей собор існував п’ять віків, а не два десятиліття, ці стерті ногами плити і зруйноване негодою каміння здавались би більш перекон-ливими. Чи міг би хтось, такий же довірливий, як і моя дружина, знайти тут віру, якої вона не змогла знайти в людях? І якщо я справді захотів би вірувати, то чи зна¬йшов би я цю віру в її нормандській церкві? Але я ніколи не прагнув до релігії. Справа репортера — викривати і ре-єструвати факти. У своїй роботі я ніколи не стикався з чи¬мось незбагненним. Папа фабрикував свої пророцтва олів¬цем на рухомому віці, і люди йому вірили. В кожному чуді можна знайти подібний пристрій. У репертуарі моєї пам’яті не було ні одкровень, ані чудес.
Я навмання почав гортати сторінки моєї пам’яті, неначе фотографії в альбомі: ось лисиця, яку я побачив при світлі ракети, кинутої над Орпінгтоном,— вона крадеться вздовж огорожі курника, вилізши з своєї лісової нори на непридат¬них землях; ось тіло заколотого багнетом малайця, що його загін турків привіз на машині в гірницьке селище в Пахан- зі; поруч стоять китайські кулі, істерично хихочучи, а брат малайця підкладає під мертву голову подушку; голуб, що ось-ось злетить з каміна в номері готелю; обличчя моєї дружини у вікні в той день, коли я прийшов додому, щоб востаннє попрощатися з нею. Мої думки почалися й кінчи¬лися нею. Вона, мабуть, одержала мого листа понад тиж¬день тому, а телеграми, на яку я і не сподівався, все ще не було. Але кажуть, що коли присяжні довго затримують¬ся, для підсудного ще є якась надія. Якщо не буде листа і через тиждень, чи можу я на щось сподіватися?
З усіх боків чути було, як заводять мотори військових і дипломатичних машин: виставу закінчено до наступного року. Почалася панічна втеча до Сайгона — наближалася комендантська година. Я пішов шукати Пайла.
Він стояв з комендантом у вузькій смужці тіні, ніхто не думав щось робити з його машиною. Розмова,— хоч би про що вони там не говорили,— вже, мабуть, закінчилася, і вони мовчки стояли, не розходячись із ввічливості. Я пі¬дійшов до них.
—	 Ну ,— сказав я голосно,— я, мабуть, поїду... Вам теж краще їхати, якщо хочете повернутися додому до комен¬дантської години.
—	 Ще не прийшов механік.
—	 Механік незабаром буде,— сказав комендант.— Віг ходив з процесією.
—	 Ви могли б тут переночувати,— сказав я.— Ще пра¬витимуть святкову обідню, вам, мабуть, буде цікаво. Вона триває три години.
—	 Мені треба вернутися додому.
—	 Ви не встигнете, якщо не виїдете зараз же.— Я неохо¬че додав: — Можу вас підвезти, коли хочете, а комендант пришле вашу машину в Сайгон завтра.
—	 Не слід турбуватися про комендантську годину на території каодаїстів,— самовдоволено промовив комен¬дант.— Але за межами... Звичайно, я пришлю вашу маши¬ну завтра.
—	 Тільки з вихлопною трубою,— сказав я, і на його об¬личчі з’явилась бадьора, підтягнута, вишколена, суто вій¬ськова усмішка.
Коли ми вирушили, колона машин була вже далеко. Я наддав швидкості, намагаючись наздогнати її, але хоч ми вже залишили позаду зону каодаїстів і їхали тепер у зоні хоа-хао, попереду не видно було ні хмаринки куряви.
Цієї надвечірньої години весь світ здавався безлюдним ї плоским.
Місцевість начебто й не годилася для засідки, проте лю¬ди могли легко заховатись по шию в затоплених полях,. що тяглися за кілька ярдів від дороги.
Пайл відкашлявся — це було ознакою того, що він зараз знову почне інтимувати.
—	 Сподіваюся, Фуонг здорова,— сказав він.
—	 Не пам’ятаю, щоб вона коли-небудь хворіла.
Одна сторожова вежа потонула в рисових полях позаду, друга випливала попереду, — зовсім як шальки терезів.
—	 Вчора я зустрів її сестру, вона йшла до крамниці.
—	 І, мабуть, запрошувала до себе.
—	 Правду кажучи, ви вгадали.
—	 Вона не так легко відмовляється від надії.
—	 Надії?
—	 Одружити вас з Фуонг.
—	 Вона сказала мені, що ви їдете звідси.
—	 Є такі чутки.
—	 Але ж ви будете вести зі мною чесну гру, Томасе?
—	 Чесну гру?
—	 Я попросив, щоб мене перевели звідси,— сказав він.— Мені б не хотілося, щоб вона втратила нас обох.
—	 Я думав, ви збираєтесь відбути тут весь свій термін.
Він сказав без усякого жалю до себе:
—	 Я зрозумів, що не можу знести цього.
—	 Коли ви їдете?
—	 Не знаю. Мені пообіцяли, що це можна буде влашту¬вати десь через півроку.
—	 І ви зможете витримати півроку?
—	 Доведеться.
—	 Які ж ви висунули причини?
—	 Я сказав нашому аташе... Джо, ви його знаєте, майже всю правду.
—	 Він, певне, вважає, що я мерзотник—не дозволяю вам забрати в мене дівчину.
—	 Навпаки. Він скорше на вашому боці.
Машина чхала і тягла з останніх сил — вона, здається, почала чхати ще за хвилину до того, як я помітив це,—1 я все розмірковував над Пайловим наївним запитанням? «Але ж ви будете вести зі мною чесну гру?» Це запитання належало до сфери первозданної людської психіки, де слова «Демократія» і «Честь» пишуться з великої літери, як писа¬ли за старих часів на надгробках, де кожне слово має для вас те саме значення, яке воно мало для ваших предків.
—	 Усе,— сказав я.— Приїхали! 
—	 Скінчився бензин?
—	 Був повний бак. Перед тим як їхати, я налив повні¬сінький бак. Ці негідники в Тай-Ніні вицідили його. Треба було перевірити. Це на них схоже — залишити якраз стіль¬ки бензину, щоб ми могли вибратися за межі їхньої зони.
—	 Що ж тепер робити?
—	 Спробуємо якось дістатися до найближчої сторожо¬вої вежі. Будемо сподіватись, що в них знайдеться трохи бензину.
Але нам не пощастило. Машина не дотягла до вежі ярдів тридцять і стала. Ми підійшли до підніжжя вежі, і я крикнув вартовим по-французькому, що ми друзі і зараз піднімемось до них. Я не мав ніякого бажання загинути від кулі в’єтнамського вартового. Відповіді не було, ніхто не визирнув. Я спитав Пайла:
—	 У вас є револьвер?
—	 Ніколи не ношу з собою.
—	 Я теж.
Останні барви заходу сонця, зелені й золотисті, як ри¬сові поля, стікали через край плаского світу; на тлі одно¬манітно сірого неба різко чорніла сторожова вежа. Була майже сьома. Наближалася комендантська година. Я знову загукав, і знову ніхто не озвався.
—	 Ви пам’ятаєте, скільки веж ми проминули після ос¬таннього форту?
—	 Не звернув уваги.
—	 І я теж.
До найближчого форту було, мабуть, не менш як шість кілометрів — година ходу. Я крикнув утретє, і відповіддю було все те ж мовчання.
—	 Здається, там нікого немає,— сказав я.— Мабуть, я заберуся нагору й подивлюсь.
Жовтий прапор з червоними смугами, що вицвіли од сон¬ця і стали оранжевими, показував, що ми вже за межами зони хоа-хао, на урядовій території. Пайл спитав:
—	 Вам не здається, що, коли почекати, може підійти якась машина?
—	 Можливо, але вони можуть підійти раніше.
—	 А що, коли засвітити фари? Подати сигнал.
—	 Ради бога, не треба.
Було вже так темно, що я спіткнувся, шукаючи драбину. Щось хруснуло під ногою; звук, здавалося, полинув над ри¬совими полями. Чи почули його? І хто? Постать Пайла роз¬пливалась і манячила невиразною плямою обіч дороги. Темрява в цих краях не спускається, а падає, мов камінь. 
—	 Постійте там, поки я вас не покличу,— сказав я.
Чи не втягли вартові драбину нагору? Ні, вона стоїть
на місці. Хоч по ній може забратись на вежу й ворог, але для вартових вона єдиний порятунок. Я поліз угору.
Як часто доводилося мені читати про те, що думають люди в хвилину страху: про бога, сім’ю, дружину. Я схи¬ляюся перед їхньою витримкою. Я ні про що не думав, на¬віть про люк над головою; в ці секунди я перестав існувати, 9: був саме втілення страху. В кінці драбини я вдарився головою — страх не лічить щаблів, не чує, не бачить. Потім моя голова виткнулась над земляною долівкою; ніхто в ме¬не не вистрелив, і страх зник.
З
На долівці горіла маленька гасова лампа; два чоловіки сиділи, притулившись до стіни, і стежили за мною. Один з них тримав автомат, другий — гвинтівку, але обидва були перелякані не менше за мене. Вони були схожі на школя¬рів, але у в’єтнамців старість наступає зненацька, як і тем¬рява після заходу сонця; ось вони ще хлопчаки, і зра-зу ж— старі люди. Я був радий, що колір моєї шкіри і розріз очей служать мені паспортом,— тепер солдати не стали б стріляти навіть з переляку.
Я виліз з люка і заговорив, щоб заспокоїти їх, поясню¬ючи, що внизу стоїть моя машина, бо вийшов весь бензин. Може, вони продадуть мені трохи, коли мають? Але, обди¬вившись, я зрозумів, що просити в них бензину — марна річ. В маленькій круглій вартівні не було нічого, крім ящи¬ка з патронами, вузького Дерев’яного ліжка та двох ранців, що висіли на гвіздку. Два казанки з недоїденим рисом і дерев’яними паличками свідчили, що їли вони без апетиту.
—	 Хоч трошки бензину, щоб доїхати до найближчого форту,— просив я.
Один з в’єтнамців — той, що був з гвинтівкою,— запе¬речливо похитав головою.
—	 Якщо ви не знайдете, нам доведеться всю ніч сидіти тут.
—	 C’est défendu l,
—	 Ким?
—	 Ви цивільний.
—	 Ніхто не примусить мене сидіти там, на дорозі, і че¬кати, поки мені переріжуть горлянку.
—	 Ви француз?
Говорив тільки один з них. Другий сидів одвернувшись і дивився в амбразуру. Він міг бачити тільки клаптик неба завбільшки з поштову листівку; здавалося, він щось чує, і я теж став прислухатись. Тиша наповнилася звуками, яким важко було дати назву,— легке потріскування, скри¬піння, шелест, щось схоже на покашлювання і шепіт. Потім я почув Пайлів голос: певне, він підійшов до драбини.
—	 Все гаразд. Томасе?
—	 Лізьте сюди! — крикнув я у відповідь.
Пайл став вилазити по драбині, і солдат, що мовчав, під¬вів автомат; не думаю, щоб він зрозумів хоч слово з того, що ми говорили,— рух був мимовільний. Зрозумівши, що страх паралізував його, я гримнув на нього тоном капрала: «Опусти автомат!» — і вилаявся по-французькому, споді¬ваючись, що це його дійме. Солдат механічно виконав на¬каз. У вартівні з’явився Пайл.
—	 Нас запросили перебути ніч на цій вежі,— повідо¬мив я.
—	 Чудово,— відповів Пайл.— А хіба один з цих йолопів не повинен стояти на варті? — збентежено спитав він.
—	 Вони не люблять, щоб у них стріляли. Шкода, що ви не взяли з собою чогось міцнішого за лимонний сік.
—	 Іншим разом обов’язково візьму,— сказав Пайл.
—	 У нас попереду ще ціла ніч.
Тепер, коли Пайл був зі мною, я більше не чув ніяких звуків. Навіть обидва солдати, здавалося, заспокоїлись.
—	 А що буде, коли на них нападуть в’єтмінці? — спи¬тав Пайл.
—	 Вони стрельнуть разок і втечуть. Ви читаєте про це кожного ранку в «Екстрем Оріан»: «Минулої ночі один з постів на південний захід від Сайгона тимчасово захопили в’єтмінці».
—	 Погана перспектива.
—	 Між нами та Сайгоном сорок таких сторожових веж. Завжди можна сподіватися, що в біду попаде хтось інший, а не ти.
—	 А сендвічі нам би тепер згодилися,— промовив Пайл.— І все ж я думаю, що одному з них слід час від часу поглядати крізь амбразуру.
—	 Він боїться, що на нього погляне куля.
Тепер, коли ми теж умостилися на долівці, в’єтнамці тро¬хи заспокоїлись. Я співчував їм: не так легко двом погано навченим солдатам сидіти тут щоночі, гадаючи про те, коли з залитих водою рисових полів підкрадуться до вежі в’єт¬мінці. Я спитав Пайла:
—	 Ви думаєте, вони знають, що борються за демокра¬тію? Треба було б сюди Иорка Гардінга, щоб їм це пояс¬нив.
—	 Ви завжди смієтеся з РІорка Гардінга,— сказав Пайл.
—	 Я сміюся з тих, хто марнує так багато часу на писа¬нину про речі, яких не існує,—про абстрактні поняття.
—	 Для нього вони існують. Хіба у вас нема ніяких абст¬рактних понять? Наприклад, бог.
—	 Я не маю підстав вірити в бога. А ви?
—	 Вірю. Я належу до унітарної церкви.
—	 Скільком мільйонам богів поклоняються люди? Адже навіть побожний католик вірить у різних богів, коли він наляканий, коли щасливий або голодний.
—	 Можливо, якщо бог існує, то він такий великий, що кожний бачить його по-різному.
—	 Як великого Будду в Бангкоку,— сказав я.— його не можна зразу осягнути поглядом. У всякому разі, він ні в що не втручається.
—	 По-моєму, ви просто намагаєтесь бути цинічним,— сказав Пайл.— Повинні ж ви вірити в що-небудь. Ніхто не може жити без віри.
—	 Звичайно. Адже я не беркліанець. Я вірю в те, що сиджу, спершись спиною на цю стіну. Вірю в те, що он там лежить автомат.
—	 Я не це мав на увазі.
—	 Я навіть вірю в те, що пишу, а це куди більше від того, що може сказати більшість ваших кореспондентів.
—	 Хочете сигарету?
—	 Я не курю нічого... крім опіуму. Дайте вартовим. З ними краще бути друзями. *
* Пайл підвівся, дав їм закурити і повернувся.
—	 Я б хотів, щоб ці сигарети мали символічне значення, як хліб-сіль,— сказав я.
—	 Ви їм не довіряєте?
—	 Жодний французький офіцер не наважився б пере¬бути ніч з двома наляканими до смерті вартовими в одній з таких веж. Уявіть собі, були випадки, коли цілі взводи видавали своїх офіцерів. Іноді в’єтмінці домагаються ру¬пором більшого, ніж базукою 1. Я не можу докоряти їм за це. Адже вони теж ні в що не вірять. Ви й подібні до вас намагаєтеся вести війну руками людей, які зовсім у ній не зацікавлені.
—	 Вони не хочуть комунізму.
—	 Вони хочуть досхочу рису,—зауважив я.— Вони не хочуть, щоб у них стріляли. Вони бажають, щоб ніщо не порушувало їхнього спокою. Вони не хочуть, щоб люди з білою шкірою пояснювали їм, чого вони хочуть.
—	 Якщо ми втратимо Індокитай...
—	 Я вже чув цю пластинку. Тоді втратимо Сіам. Втра¬тимо Малайю. Втратимо Індонезію. А що значить «втрати¬мо»? Якби я вірив у вашого бога і в потойбічне життя, я б виставив свою райську арфу проти вашого золотого німба, що через п’ятсот років на світі не буде ні Нью-Йорка, ні Лондона; а вони, як і перше, вирощуватимуть рис на цих полях і в своїх гостроверхих капелюхах носитимуть на довгих жердинах кошики на базар. А хлопчаки, як і перше, їздитимуть верхи на буйволах. Я люблю буйволів, бо їм не подобається наш запах—запах європейців. І затямте: з погляду буйвола ви теж європеєць.
—	 їх примусять повірити в те, що їм кажуть. їм не до¬зволять думати за самих себе.
—	 Думати — це розкіш. Невже ви вважаєте, що селянин, повернувшись уночі в свою брудну халупу, сідає і думає про бога і демократію?
—	 Ви говорите так, наче в цій країні самі селяни. А освічені люди? Хіба вони будуть щасливі?
—	 О ні,— сказав я.— Ми виховали їх у нашому дусі. Ми навчили їх небезпечних ігор, ось чому ми й сидимо зараз тут, сподіваючись, що нам не переріжуть горлянок. А ми заслуговуємо, щоб нам їх перерізали. Мені хотілося б, щоб ваш друг Иорк теж був тут. Цікаво, як би це йому сподо¬балось.
—	 Иорк Гардінг дуже хоробра людина. Знаєте, в Кореї...
—	 Але ж він там не служив в армії. Він мав поворотний квиток. З поворотним квитком у кишені хоробрість стає розумовою вправою, схожою на самобичування ченців: «Скільки я витримаю?» А ці* бідолахи не можуть сісти на літак і повернутися додому... Слухайте,— звернувся я до них.— Як вас звати? — Я подумав, що знайомство з ними дасть нам змогу залучити їх до нашої розмови.
Вони не відповіли, а тільки похмуро поглядали на нас і смоктали недокурки сигарет.
—	 Мабуть, вважають нас за французів,— сказав я.
—	 В тім-то й річ,— підхопив Пайл.— Ви не повинні ви¬ступати проти Иорка, ви повинні виступати проти фран¬цузів, проти їхнього колоніалізму.
—	 У вас усе «ізми» та «кратії». Наведіть мені факти. Плантатор на каучуковій плантації б’є свого наймита,— гаразд, я проти нього. Але ж не міністр колоній наказує  
йому робити це. У Франції він, напевне, бив би свою дру¬жину. Я знав священика, дуже злиденного,— він мав тіль¬ки одні штани,— а під час епідемії холери щоденно по п’ят¬надцять годин ходив від халупи до халупи, нічого не їв, крім рису та солоної риби, і причащав з своєї старої ча¬ші — дерев’яної тарілки. Я не вірю в бога, і все ж я за цьо¬го священика. Може, по-вашому, це теж колоніалізм?
—	 Авжеж, колоніалізм. Иорк пише, що часто саме здібні адміністратори заважають змінити погану систему.
—	 У всякому разі, французи гинуть кожного дня... а це вже не абстракція. Вони не втягують цих людей у війну підступною брехнею, як ваші політикани... або наші. Я був в Індії, Пайле, і знаю, якої шкоди завдають ліберали. Ми не маємо більше ліберальної партії... зате лібералізм за¬разив усі інші партії. Ми всі або ліберальні консерватори, або ліберальні соціалісти — і у всіх нас чисте сумління. Краще вже бути експлуататором, який бореться за те, щоб експлуатувати, і вмирає за це. Візьміть історію Бірми. Ми вдерлися в країну, деякі місцеві племена підтримали нас, ми перемогли, але як і ви, американці, ми в ті дні не вва-жали себе за колоніалістів. О ні, ми уклали мирну угоду з королем, повернули йому його володіння, а своїх союз¬ників кинули напризволяще, щоб їх розпинали і четверту¬вали. Вони були простаки. Вони думали, що ми залишимося там. Але ми були ліберали і хотіли, щоб наше сумління було чисте.
—	 Це було дуже давно.
—	 Тут буде не краще. їх заохочують, а потім кинуть, залишивши їм трохи військового спорядження та ще вироб¬ництво іграшок.
—	 Іграшок?
—	 З вашої пластмаси.
—	 А-а, розумію.
—	 Не знаю, чому це я заговорив про політику. Вона мене не цікавить, адже я тільки репортер. Я ні в що не втручаюсь.
—	 Невже? — спитав Пайл.
—	 Я сперечаюся для того, щоб скоротати цю прокляту ніч, от і все. Я не стаю ні на чий бік. Я буду тільки повідом¬ляти, хоч би хто переміг.
—	 Якщо переможуть вони, вам доведеться писати не¬правду.
—	 Завжди є якийсь обхідний шлях, та я й не помічав, щоб наші газети дуже шанували правду.
Те, що ми сидимо і розмовляємо, мабуть, підбадьори¬ло солдатів: вони, очевидно, сподівалися, що звук наших «білих» голосів (адже голоси теж мають колір: жовті голоси співають, у чорних гортанний звук, наче полощуть горло, наші ж просто говорять) справить враження, ніби нас тут багато, і в’єтмінці не наважаться вчинити напад. Сол¬дати взяли свої казанки і знов почали їсти, шкрябаючи па¬личками і поглядаючи поверх казанків на нас з Пайлом.
—	 Значить, ви вважаєте, що ми програли?
—	 Справа не в цьому,— сказав я.— Але я не маю особ- ливого бажання бачити вас переможцями. Мені хотілось би, щоб ці двоє були щасливі,— от і все. Я хотів би, щоб їм не до¬водилося сидіти ночами в темряві, переляканими на смерть.
—	 Але ж треба боротися за свободу.
—	 Щось я не бачив, щоб тут билися американці. А щодо свободи, то не знаю, що це таке. Спитаймо в них.— Я звер¬нувся до них: —La liberté—qu'est ce que c’est la liberté? L
Вони їли рис і мовчки дивилися на нас.
—	 Невже ви хочете, щоб усі люди були відлиті в одній формі? — спитав Пайл.— Ви сперечаєтесь аби сперечатися. Ви інтелігент. Ви виступаєте за волю людської особи, як і я... або Иорк.
—	 А чому, власне, ми тільки тепер це відкрили? — ска¬зав я.— Сорок років тому ніхто про цю волю людської особи навіть не згадував.
—	 Тоді їй ніщо не загрожувало.
—	 Нашій особі ніщо не загрожувало, ще б пак; але хто турбувався про особу людини на рисовому полі і хто тепер турбується? Єдиний, хто поводиться з нею як з людиною, це політичний комісар. Він сяде в її халупі, спитає, як її звати, вислухає її скарги; він витрачає на неї годину що¬дня, щоб навчити її чогось — байдуже чого; але він пово-диться з нею як з людиною, як з істотою, що має якусь цін¬ність. Перестаньте краще повторювати на Сході, наче папуга, про небезпеку, що загрожує людській особі. Тут од¬разу виявиться, що ви — на хибному шляху; це вони висту¬пають за людську особу, а ми виступаємо просто за рядо¬вого номер 23987, пішака в глобальній стратегії.
—	 Ви й наполовину не вірите в те, що говорите,— збен¬тежено промовив Пайл.
—	 Вірю, навіть на три чверті. Я тут уже давно. І знаєте, моє щастя, що я ні в що не втручаюсь, а то може виник¬нути спокуса зробити що-небудь... адже тут, на Сході... одне слово, я проти Айка  . Мені, коли вже на те пішло, по¬добаються ці двоє. Це їхня країна... Котра година? Мій го¬динник зупинився.
—	 Пів на дев'яту.
—	 Ще яких-небудь десять годин, і ми зможемо вирушити звідси.
—	 А стає холодно,— сказав Пайл, щулячись.— Ніколи не думав, що тут може бути така холоднеча.
—	 Навкруги вода. У машині є шерстяна ковдра. Не за* мерзнемо.
—	 А не страшно йти по неї?
—	 Для в’єтмінців ще ранувато.
—	 Давайте я сходжу.
—	 Я більше звик до темряви.
Я підвівся, і обидва солдати перестали їсти.
—	 Je reviens tout de suite сказав я їм.
Спустивши ноги в люк, я намацав драбину і поліз униз.
Дивно, як заспокійливо діє розмова, особливо на абстракт¬ні теми: найнезвичайніше оточення починає здаватися чимось буденним. Я більше не відчував страху: у мене було таке почуття, ніби я вийшов з кімнати і маю повернутися туди, щоб продовжити суперечку,— немов сторожова вежа була вулицею Катіна, баром у ресторані «Мажестік» або навіть кімнатою десь недалеко від Гордон-скверу.
Я постояв хвилинку внизу біля вежі, щоб очі звикли до темряви. На небі яскраво блищали зорі, але місяць ще не зійшов. Місячне світло нагадує мені морг і холодне сяйво лампочки без абажура над мармуровим столом, а мерехтливе світло зірок сповнене життя, наче хтось там, у далеких неосяжних просторах, намагається передати нам послання доброї волі: адже навіть у назвах зірок є щось дружнє. Венера — це жінка, яку ми любимо. Ведмедиця — це ведмедики, якими ми гралися в дитинстві, а Південний Хрест, мабуть, нагадує таким віруючим, як моя дружина, про улюблений псалом або вечірню молитву. Я здригнувся і зіщуливсь, як Пайл. Але ніч була досить тепла, тільки від залитих водою полів обабіч дороги віяло чимось мото-рошним. Я пішов у напрямку до машини; і на якусь мить, коли я вийшов на дорогу, мені здалося, що машини вже немає. Мене знову опанував страх, хоч я й згадав, що ма¬шина зупинилась ярдів за тридцять од вежі. Я йшов, ми¬моволі зігнувшись: мені здавалося, що так мене важче помітити.
Щоб дістати ковдру, довелося відчинити багажник; кла¬цання замка і рипіння кришки примусили мене здригну¬тися. Тільки я порушував тишу цієї ночі, яка, здавалося, кишіла людьми, і це мене зовсім не радувало. Перекинувши ковдру через плече, я спустив кришку багажника обе¬режніше, ніж підіймав її, і якраз у ту мить, коли клацнув замок, небо з боку Сайгона спалахнуло яскравим світлом і на дорозі пролунав гуркіт вибуху. Кулемет дав дві черги й замовк, перше ніж припинився гуркіт. Я подумав: «Ко¬мусь дісталося», — і звідкись здалека почулися голоси людей, що кричали від болю або ж від страху, а може, й від радощів перемоги. Не знаю чому, але я весь час думав, що на нас нападуть ззаду, звідти, звідки ми при¬їхали; і те, що в’єтмінці десь там, попереду, між нами і Сайгоном, на якусь мить здалося мені несправедливим. Виходило, що ми їхали назустріч небезпеці, замість того, щоб віддалятись од неї, і зараз я йшов туди, де чигала небезпека, — до вежі. Я не біг, а йшов, щоб зчиняти менше шуму, хоч усе моє єство поривалося бігти.
Біля драбини я крикнув Пайлові: «Це я, Фаулер!» (На¬віть тут я не міг назвати йому себе на ім’я). Картина всередині вежі змінилась. Казанки з рисом знову стояли на долівці; один із солдатів, притиснувшись до стіни і три¬маючи в руках гвинтівку, пильно стежив за Пайлом, а той стояв на колінах, трохи відсунувшись від протилежної стіни, і не спускав очей з автомата, що лежав між ним та другим вартовим. Схоже було на те, що він почав підповзати до автомата, але його зупинили на півдорозі. Рука другого вартового теж простяглася до автомата; вони не боролись, навіть не погрожували один одному, — зовсім як у дитячій грі, де гравці мають рухатися непомітно, бо інакше вас ві¬дішлють назад і примусять почати все спочатку.
—	 Що тут діється? — спитав я.
Обидва поглянули на мене, а Пайл раптом кинувся до автомата і притягнув його до себе.
—	 Це що, гра? — спитав я.
—	 Я йому не довіряю, — відповів Пайл. — Невідомо, що він зробить, коли ті нападуть.
—	 А ви коли-небудь стріляли з автомата?
—	 Ні.
—	 От і чудово. Я теж. Сподіваюся, він заряджений,— ми ж не зуміємо зарядити.
Еартові мовчки примирилися з втратою автомата. Один з них опустив гвинтівку і поклав її собі на коліна, другий притулився до стіни і заплющив очі, мабуть, вірячи, як у дитинстві, що від цього стане невидимий. Можливо, він був радий, що більше не несе ніякої відповідальності. Десь далеко знову татакнув кулемет — три черги, і знову тиша. Другий вартовий міцніше заплющив очі. 
—	 Вони не знають, що ми не вміємо поводитися з авто¬матом, — промовив Пайл.
—	 Вважається, що вони стоять за нас.
—	 А я був певен, що ви не стоїте ні за кого.
—	 Touché,  — сказав я. — Шкода, що про це не знають в’єтмінці.
—	 А що там діється внизу?
Я знову процитував завтрашній номер «Екстрем Оріан»: «Минулої ночі в’єтмінські нерегулярні частини напали на один з постів за п’ятдесят кілометрів від Сайгона і тимча¬сово захопили його».
—	 А не здається вам, що в полі буде безпечніше?
—	 Там страшенно вогко.
—	 Ви так спокійно ставитесь до цієї погоди, — здиву¬вався Пайл.
—	 Я наляканий до смерті... але все склалося краще, ніж можна було сподіватися. Вони звичайно не нападають більше ніж на три пости за ніч. Наші шанси збільшились.
—	 Що це таке?
Почувся шум важкої машини, що йшла по дорозі в на¬прямку Сайгона. Я підійшов до амбразури і поглянув униз якраз в ту мить, коли повз вежу проходив танк.
—	 Патруль, — сказав я.
Баштова гармата поверталась то в один бік, то в другий. Я хотів гукнути до солдатів у танку, але яка з цього ко¬ристь? У них в машині все одно немає місця для двох нікому не потрібних цивільних. Земляна долівка злегка тремтіла, коли проїжджав танк, потім усе стихло. Я по¬глянув на годинник — за дев’ять хвилин дев’ята — і с'Мв напружено чекати, щоб засікти час, коли блисне спалах пострілу. Так визначають, чи далеко вдарила блискавка, прислухаючись, коли загуркоче грім. Минуло близько чоти¬рьох хвилин, перше ніж гармата відкрила вогонь. У відпо¬відь почувся ледь чутний постріл базуки, і потім усе знову замовкло.
—	 Коли вони повернуться, — сказав Пайл, — ми посиг¬налимо їм, щоб вони підвезли нас до табору.
Долівка струснулась од вибуху.
—	 Якщо взагалі повернуться, — сказав я. — Схоже на те, що це вибухнула міна.
Коли я знову поглянув на годинник, було вже чверть на де¬сяту, а танк усе ще не повертався. Пострілів більше не було.
Я сів біля Пайла і випростав ноги.
—	 Спробуймо краще заснути, — запропонував я. — Більше нам нічого не лишається робити.
—	 Мене непокоять ці вартові,— сказав Пайл.
—	 Поки не з’являться в’єтмінці, можете їх не боятися. Для певності покладіть автомат собі під ногу.
Я заплющив очі і спробував уявити себе десь в іншому місці... ну, хоч би в купе четвертого класу одного з ні¬мецьких поїздів, — їх було багато в Німеччині до того, як Гітлер прийшов до влади; в ті дні я був молодий, міг, не сумуючи, просидіти ніч, і душа моя була сповнена надій, а не страху. Якраз о цій годині Фуонг завжди готувала мені мої вечірні люльки. «Чи не чекає на мене лист?» — по¬думав я. Я сподівався, що не чекає, бо знав, що в ньому буде написано, а поки лист не прибув, можна помріяти про нездійсненне.
—	 Ви заснули? — спитав Пайл.
—	 Ні.
—	 Вам не здається, що нам слід втягти сюди драбину?
—	 Я починаю розуміти, чому вони не зробили цього. Адже це єдиний вихід звідси.
—	 Хоч би танк повернувся.
—	 Тепер уже не повернеться.
Я намагався поглядати на годинник не дуже часто, але інтервали були далеко менші, ніж я думав. Дев’ять сорок, десять п’ять, десять двадцять, десять тридцять дві, десять сорок одна.
—	 Не спиться? — спитав я Пайла.
—	 Не спиться.
—	 Про що ви думаєте?
Пайл помовчав.
—	 Про Фуонг, — сказав нарешті.
—	 Про Фуонг?
—	 Просто думав, що вона зараз робить.
—	 Можу вам сказати. Вона вирішить, що я залишився ночувати в Тай-Ніні, — це зі мною трапляється не вперше. Зараз вона лежить на ліжку, запаливши шматочок кам¬форного дерева, щоб прогнати москітів, і розглядає ма¬люнки в старому номері «Парі-матч». Вона, як і французи, вельми шанує королівську сім’ю.
Він сказав задумливо:
—	 Це, мабуть, дуже приємно — знати про неї все.
Я уявив собі, як його по-собачому лагідні очі вдивляю¬ться в темряву. Його слід було б назвати Фідо *, а не Олденом.
—	 Я теж не знаю напевне, але сподіваюся, що це так. Чи варто ж ревнувати, однаково нічого не вдієш. Як суч¬ка схоче...
—	 Томасе, я просто ненавиджу вас, коли ви так гово¬рите. Знаєте, якою я бачу Фуонг? Чистою, як квітка!
—	 Нещасна квітка, — сказав я. — Навколо стільки бу¬р’янів.
—	 Де ви познайомилися з нею?
—	 Вона танцювала в «Гран монді».
—	 Танцювала?! — вигукнув він, наче сама думка про це завдала йому болю.
—	 Цілком пристойна професія, — сказав я. — Не хви¬люйтесь.
—	 У вас такий багатий досвід, Томасе.
—	 Мені багато років. Поживете з моє...
—	 Я навіть не знаю, що таке жінка, — сказав він.— У повному розумінні цього слова. Нічого такого, що можна було б назвати справжнім досвідом.
—	 Ви, американці, надто захоплюєтеся свистом. На це ви, здається, витрачаєте майже всю свою енергію.
—	 Я ще ніколи нікому не казав про це.
—	 Ви ще молодий. Тут нічого соромитись.
—	 А ви знали багатьох жінок, Фаулере?
—	 Що значить «багатьох»? Чотири жінки — не біль¬ше — щось важили для мене... або я для них. А решта сорок з гаком... сам дивуюся, для чого все це було. Фаль¬шиві уявлення про суспільні обов’язки, про те, що це по¬трібно для здоров’я.
—	 Ви певні, що це фальшиві уявлення?
—	 Мені хотілось би' повернути назад ті ночі. Я ж усе ще закоханий, Пайле, а сил колишніх немає. До того ж тоді це було питання самолюбства. Минає багато часу, перше ніж ми перестаємо пишатися тим, що нас бажають. А втім, лише бог знає, чим тут, власне, пишатися, особли¬во коли поглянеш навколо і побачиш, кого тільки не ба¬жають.
—	 А вам не здається, Томасе, що зі мною щось не гаразд?
—	 Ні, Пайле.
—	 Я не хочу запевняти, що я не маю потреби в цьому, Томасе, як і всякий інший. Скажіть, я не здаюся вам... дивним?
—	 Ніхто з нас не має такої потреби в цьому, як ми твердимо. Тут велику роль відіграє самонавіяння. Тепер я знаю, що ніхто мені, крім Фуонг, не потрібний. Але такі речі починаєш розуміти тільки з часом. Якби її не було, я міг би легко прожити рік без жодної безсонної ночі.
—	 Але ж вона є, — промовив він ледве чутно.
—	 Починаєш з розпусти, а кінчаєш, як твої діди, вір¬ністю одній жінці.
—	 Але починати з вірності, напевне, здається дуже наїв¬ним...
—	 Ні.
—	 За статистикою Кінсі такого не трапляється.
—	 Тому я й не вважаю, що це наївно.
—	 Знаєте, Томасе, так приємно бути з	вами	і	розмов¬
ляти, як ми оце зараз розмовляємо. Здається, вже якось не так страшно.
—	 Нам теж так здавалося під час «бліцу» *, коли на¬ставала тиша. Але їхні літаки завжди прилітали знову.
—	 Коли б вас спитали, яку найгострішу фізичну насо¬лоду відчували ви в своєму житті, що б ви відповіли?
Відповісти було не важко.
—	 Лежати вранці в ліжку і дивитись, як	жінка	в	чер-воному халаті розчісує волосся.	\
—	 Джо казав, що в нього це було тоді, коли він спав в одному ліжку з китаянкою і негритянкою.
—	 Я міг би вигадати таке, коли мені було двадцять років.
—	 Джо вже п’ятдесят.
*— Цікаво, скільки років дали йому в армії, коли визна¬чали рівень його розумового розвитку?
—	 Та жінка в червоному халаті — Фуонг?
Краще б він не питав мене про це.
—	 Ні, — відповів я, — та жінка була раніше. Коли я пішов од своєї дружини.
—	 А потім що з нею сталося?
—	 Я і її залишив.
—	 Чому?
І справді, чому?
—	 Ми дурні, коли любимо, — сказав я. — Я дуже бояв¬ся втратити її. Мені здалося, що вона змінилась до мене... не знаю, чи це справді було так, але я не міг більше ви¬тримати непевності. І я сам помчав назустріч фінішу, як боягуз кидається назустріч ворогові і одержує за це ме¬даль. Я хотів перебороти цю смерть.
—	 Смерть?
—	 Для мене це було подібно до смерті. Тоді я й по¬їхав на Схід.
—	 І знайшли Фуонг?
—	 Так.
—	 Але з Фуонг у вас цього вже не було?
—	 Ні, тут інакше. Бачите, та, інша, мене любила. Я боявся втратити любов. А тепер я боюся втратити тіль¬ки Фуонг.
«Для чого я це сказав? — подумав я. — Йому зовсім не потрібне моє заохочення».
—	 Але ж вона любить вас?
—	 Це не зовсім те. Така вже їхня натура. Ви самі пере¬конаєтесь у цьому. Наївно називати їх дітьми, але з од¬ного погляду вони й справді, як діти. Вони люблять вас за вашу добрість, за впевненість у завтрашньому дні, за ваші подарунки; вони ненавидять вас за те, що ви їх уда¬рили, за несправедливість. Вони не розуміють, як можна ввійти у кімнату, побачити незнайому людину і закоха¬тися в неї з першого погляду. Для немолодої вже людини, Пайле, це дуже втішна риса — Фуонг не втече від мене, поки вдома їй буде добре.
Я не хотів завдавати йому болю. І зрозумів, що зав¬дав його, коли він сказав мені з ледве стримуваною злістю:
—	 Але вона може знайти людину ще добрішу і щед¬рішу.
—	 Можливо.
—	 І ви не боїтеся цього?
—	 Боюся, але не так, як з тією, іншою.
—	 А ви взагалі любите її?
—	 Люблю, Пайле, люблю. Але так, як тоді, я любив тільки один раз в житті.
—	 Незважаючи на сорок з гаком жінок, що у вас були? — різко урвав він мене.
—	 Я впевнений, що за статистикою Кінсі це менше від середньої норми. Знаєте, Пайле, жінки не люблять не¬займаних. І я не певен, що ми любимо незайманих дівчат, якщо не схильні до патологічних збочень.
—	 Я зовсім не хотів сказати, що я незайманий, — ска¬зав Пайл.
Усі наші розмови з ним кінець кінцем завжди набирали якогось безглуздого характеру. Може, через його просто¬душність? У розмові він був занадто прямолінійний.
—	 Можна мати сотню жінок, Пайле, і все ж лишатися незайманим. Більшість ваших солдатів, яких повісили під час війни за згвалтування жінок, були незаймані. У нас в Європі їх не так багато. Я радий цьому. Вони завдають дуже багато шкоди.
—	 Я просто не розумію вас, Томасе.
—	 Не варто пояснювати. Та й набридла вже мені ця розмова. Я дожив до такого віку, коли більше думаєш не про статеві проблеми, а про старість і смерть. Я проки¬даюся з думками про них, а не про жіноче тіло. Мені просто не хочеться лишитися самотнім на схилі віку, от і все. Я не знав би, про що думати цілими днями. Краще вже мати жінку в своїй кімнаті... навіть таку, якої не любиш. Але якщо Фуонг піде від мене, чи стане в мене сили знайти іншу?
—	 Якщо вона потрібна вам тільки для цього...
—	 Тільки для цього? Почекайте, поки вам стане страш¬но прожити останні десять років самотнім, без жодного то¬вариша, маючи в перспективі богадільню. Тоді ви почнете кидатися з боку в бік, втечете навіть від тієї жінки в чер¬воному халаті, аби знайти кого-небудь, однаково кого, хто залишиться з вами до кінця ваших днів.
—	 Чого б вам не повернутися до дружини?
—	 Не так легко жити з людиною, яку ти скривдив.
Почулася довга автоматна черга — приблизно за милю
від нас. Можливо, якийсь знервований вартовий з переляку стріляв по тінях, а може, почалася нова атака. Мені хо¬тілося думати, що почалась атака, — це збільшувало наші шанси.
—	 Ви боїтеся, Томасе?
—	 Звичайно, боюся. Всіма фібрами душі. Хоч розум мені й підказує, що краще померти саме так. Ось чому я приїхав на Схід. Тут смерть завжди поруч.
Я поглянув на годинник. Була вже одинадцята. Ще вісім годин, і тоді ми зможемо відпочити. Я сказав:
—	 Здається, ми переговорили майже про все на світі, крім бога. Але краще залишмо його на передранкову пору.
—	 Але ж ви в нього не вірите?
—	 Не вірю.
—	 Для мене без нього все на світі було б безглуздям.
—	 А для мене і з ним усе — безглуздя.
—	 Колись я читав книжку...
Я так і не дізнався, яку книжку читав Пайл (очевидно, то був не Иорк Гардінг і не Шекспір, не «Антологія сучас¬ної поезії» і не «Фізіологія шлюбу», мабуть, то був «Тріумф життя»). У вежу ввірвався чийсь голос; здавалося, він виникав у темряві за люком — глухий голос рупора, який щось говорив по-в’єтнамському.
—	 От ми й ускочили в халепу, — сказав я.
Обидва вартові слухали, роззявивши роти і повернув¬шись обличчям до амбразури.
—	 Що це? — спитав Пайл.
Підійти до амбразури було однаково, що пройти крізь цей голос. Я швидко визирнув. Нічого не було видно, я не міг навіть розглядіти дороги, а коли озирнувся назад, по¬бачив гвинтівку, наведену чи то на мене, чи то на амбразу¬ру. Але як тільки я рушив уздовж стіни, гвинтівка ворух¬нулася, й далі тримаючи мене на прицілі; голос знову і знову повторював ті самі слова.
Я сів, і гвинтівка опустилася.
—	 Що він каже? — спитав Пайл.
—	 Не знаю. Напевне, вони знайшли машину і нака¬зують цим хлопцям видати нас, або що-небудь подібне. Краще візьміть автомат, поки вони не надумали, що їм робити.
—	 Вартовий буде стріляти.
—	 Ні, він ще не вирішив, як йому вчинити. А коли вирі¬шить, то все одно вистрелить.
Пайл зробив рух ногою, і гвинтівка підвелася вгору.
—	 Я буду просуватися попід стіною,— сказав я.— Коли він переведе погляд на мене, візьміть його на мушку.
Та тільки я встав, як голос замовк; тиша примусила мене здригнутись.
—	 Кинь гвинтівку! — різко вигукнув Пайл.
Я встиг тільки подумати, чи заряджений автомат,— не потурбувався про це раніше, — як солдат кинув гвинтівку на підлогу. Я підійшов до ґвинтівки і підняв її. Потім голос заговорив знову. В мене було таке враження, що він повторює слово в слово одне й те саме. Вони, очевидно, завели пластинку. Скидалося на те, що це ультиматум. Цікаво, коли минає його строк?
—	 Що ж буде далі? — спитав Пайл, зовсім як школяр, якому показують на уроці дослід; можна було подумати, що все це його анітрохи не обходить.
—	 Постріл з базуки або в’єтмінець.
Пайл почав розглядати автомат.
—	 Здається, тут немає нічого складного,— сказав він.— Може, дати чергу?
—	 Не треба, хай поміркують трохи. Для них краще взяти пост без стрілянини, а це дасть нам змогу вига¬дати час. Нам треба якнайшвидше вибратися звідси.
—	 А якщо вони чекають унизу?
—	 І це можливо.
Вартові пильно стежили за нами. Я весь час пишу про них як про дорослих, але сумніваюся, чи було їм разом сорок років.
*— А з цими як? — спитав Пайл і додав з прямоліній¬ністю, що вразила мене: — Пристрелити? — Він, мабуть, хотів випробувати автомат.
—	 Вони нам нічого не зробили.
—	 Але вони збиралися нас видати.
—	 А чом би й ні? — сказав я. — Нам тут не місце. Це їхня країна.
Я розрядив гвинтівку і поклав її на підлогу.
—	 Гадаю, ви не збираєтесь залишити її тут,— сказав Пайл.
—	 Я надто старий, щоб бігати з гвинтівкою. До того ж це не моя війна. Ходімо.
Війна не моя, але я хотів би, щоб ті, в темргяві, теж знали про це. Я погасив лампу і спустив ноги в люк, на¬мацуючи драбину. Чути було, як вартові перешіптуються своєю співучою мовою.
—	 Біжіть уперед, — сказав я Пайлові, — просто в ри¬сове поле. Але там вода, — не знаю, глибока чи ні. Готові?
—	 Готовий.
—	 Спасибі за компанію.
—	 І вам теж.
Я чув, як вартові рухаються позаду нас; цікаво, чи е в них ножі? Голос з рупора звучав тепер владно, наче пропонуючи нам останню нагоду. Внизу в темряві щось заворушилося, але то міг бути й пацюк. Я завагався.
—	 Господи, хоч би чого-небудь випити, — шепнув я.
—	 Швидше.
Щось піднімалося по драбині: я нічого не чув, але дра¬бина затрусилась у мене під ногами.
—	 Чого ви чекаєте? — спитав Пайл.
Не знаю, чому я подумав про те, що мовчки і непомітно підкрадалося до нас, як про «щось». Тільки людина могла лізти по драбині, і все ж я не міг уявити собі, що це така сама людина, як і я. Здавалося, що сюди, у вежу, краде¬ться якийсь невідомий звір, ладний убити тихо, але без¬жально, як і належить істоті іншої породи. Драбина все трусилась, і я уявляв, що бачу внизу чиїсь палаючі очі. Раптом я відчув, що не можу більше витримати цього, і стрибнув; унизу не було нічого, крім багнистого грунту, в якому моя ліва нога загрузла по кісточку; глина скру¬тила її так, як це може зробити тільки рука. Було чути, як по драбині спускається Пайл; очевидно, від страху я зовсім одурів і не збагнув, що тремтів я сам, а не драбина. А я ще думав, що я безстрашний, позбавлений уяви, та¬кий, яким має бути об’єктивний спостерігач і репортер. Під¬вівшись на ноги, я знову мало не впав від болю. Я почав  
пробиратися до рисового поля, волочачи ногу. Позаду чу¬лася Пайлова хода. Потім на вежі вибухнув снаряд базуки, і я знову впав долілиць.
4
—	 Вас поранило? — спитав Пайл.
—	 Об щось ударився ногою. Нічого серйозного.
—	 Тоді ходімо, — сказав Пайл квапливо.
Я ледве бачив його в темряві; здавалося, що він весь вкритий білим пилом. Потім Пайл раптом зник, як зникає з екрану кадр, коли гаснуть лампи проекційного апарата і залишається тільки звук. Я обережно став на коліно здо¬рової ноги і спробував підвестися, не спираючись на по¬шкоджену ліву ногу, але від болю мені перехопило дух, і я знову впав. Справа була зовсім не в кісточці; щось сталося з моєю лівою ногою. Я забув навіть про небезпе¬ку: біль переважив усе. Я лежав на землі зовсім непо¬рушно, сподіваючись, що так біль не буде мучити мене; я навіть затамував віддих, як це роблять, коли болять зуби. Я вже не думав про в’єтмінців, що незабаром поч¬нуть обшукувати руїни вежі; там знову вибухнув снаряд: вони хотіли як слід підготуватися до штурму. «Скільки грошей витрачається для того, щоб забити кілька люд¬ських істот, — подумав я, коли біль почав потроху вгамо-вуватись.— Убивати коней куди дешевше». Я, мабуть, був не зовсім при своїй пам’яті: мені раптом почало здава¬тися, що я потрапив на шкуродерню; в маленькому містеч¬ку, де я народився, шкуродерня була найстрашнішим міс¬цем мого дитинства. Нам завжди вчувалось іржання пере¬ляканих коней і удари забійних молотків.
Минуло кілька хвилин, біль не повертався; я лежав нерухомо і намагався не дихати: мені здавалося, що це дуже важливо. Я розмірковував цілком тверезо, чи не по¬повзти мені в поле. У в’єтмінців може не вистачити часу шукати мене так далеко. їх супротивники, напевне, вже вислали новий загін, щоб встановити зв’язок з екіпажем першого танка. Але я більше боявся болю, ніж партизанів, і тому не зрушував з місця. Пайла не було чути; він, оче¬видно, вже дістався рисових полів. Раптом я почув чийсь плач. Він долинав з вежі, точніше, звідти, де колись стояла вежа. Так не плаче мужчина, так плаче дитина, що зля¬калася темряви, але боїться голосно закричати. Я подумав, що плаче один із тих двох юнаків, — мабуть, вбито його товариша. Я сподівався, що в’єтмінці не переріжуть йому горлянки. Не можна воювати з дітьми... Мені знову згадалося маленьке скоцюрблене тільце в канаві. Я заплю¬щив очі — це теж допомагало тамувати біль — і чекав. Чийсь голос щось крикнув, але я не зрозумів що. У мене було таке відчуття, що я навіть можу заснути в цій темря¬ві і самотності, якщо не буде болю.
Раптом я почув Пайлів шепіт:
—	 Томасе!.. Томасе!..
Він швидко навчився тихо скрадатись у темряві: я зовсім не чув, як він повернувся.
—	 Ідіть звідси, — прошепотів я у відповідь.
Пайл знайшов мене і простягся на землі поруч зі мною.
—	 Чому ви не прийшли? Вас поранено?
—	 Щось з ногою. Здається, перебита.
—	 Куля?	\
—	 Ні, ні. Колода, а може, камінь. Щось упало з вежі. Крові немає.
—	 А ви спробуйте встати.
—	 Ідіть звідси, Пайле. Я нічого не хочу робити, мені дуже боляче.
—	 Котра нога?
—	 Ліва.
Він підповз до мене з другого боку й перекинув мою руку собі через плече. Я ледве не заскиглив, як той хло¬пець у вежі, потім розгнівався, хоч і важко було висловити свій гнів пошепки.
—	 Ідіть під три чорти, Пайле. Дайте мені спокій. Я хочу залишитися тут.
—	 Не можна.
Він потягнув мене до себе на плече, і біль став нестерп¬ний.
—	 Не вдавайте з себе якогось героя. Я не хочу нікуди йти.
—	 Ви повинні допомогти мені, — сказав він, — або нас обох піймають.
—	 Ви...
—	 Тихше, бо вони почують.
Я майже плакав з досади — не можна підібрати силь¬нішого слова, щоб передати моє почуття. Я повис на Пайлі, ліва нога моя теліпалася; ми скидалися на двох незграбних учасників жартівливих змагань з бігу на трьох ногах. У нас не було б і найменшого шансу врятуватись, якби в ту мить, коли ми тільки-но рушили, десь на дорозі з боку сусідньої вежі не зацокотів частими короткими чер¬гами кулемет; можливо, це пробивався патруль, а може, в’єтмінці доводили до трьох свій рахунок зруйнованих
веж. Кулемет заглушив звуки нашої повільної і незграбної втечі.
Не знаю, чи не знепритомнів я на якийсь час; гадаю, що останні двадцять ярдів Пайл, мабуть, ніс мене на собі. Він сказав:
—	 Обережно. Починається поле.
Сухі стебла рису зашелестіли навколо нас, під ногами захлюпало рідке багно. Коли Пайл зупинився, вода сяга¬ла нам до пояса. Він задихався, і його уривчастий віддих був схожий на жаб’яче кумкання.
—	 Пробачте, що я завдав вам стільки мороки, — ска¬зав я.
—	 Я не міг вас покинути, — обізвався Пайл.
Спочатку я відчув полегкість: вода і багно тримали
мою ногу ніжно і міцно, як бандаж; але незабаром від холоду ми почали клацати зубами. Я подумав, чи минула вже північ; ми могли б просидіти тут годин шість, якщо в’єтмінці нас не знайдуть.
—	 Ви можете хоч хвилинку не спиратись на мене? — спитав Пайл.
І знову до мене повернулося сліпе роздратування, — ви¬правдати його міг тільки біль. Хіба я просив, щоб мене рятували або щоб ціною таких мук віддаляли смерть?
Я з тугою подумав про ложе на твердій землі, намагаю¬чись стояти, мов журавель, на одній нозі, щоб Пайлові було легше тримати мене; коли я ворушився, стебла рису шелестіли, лоскотали і кололи мене.
—	 Ви врятували мені життя там, — сказав я, і Пайл відкашлявся, щоб відповісти з належною скромністю, але я закінчив, — з тим, щоб я загинув тут. Я віддаю перевагу смерті на сухій землі.
—	 Краще не розмовляти, — сказав мені Пайл, наче хво¬рому. — Нам слід берегти сили.
—	 Який біс просив вас рятувати мені життя? Я при¬їхав на Схід, щоб мене вбили. Вічне ваше прокляте на¬хабство...
Я похитнувся, і Пайл обвив моєю рукою свою шию.
—	 Не напружуйтесь, — сказав він.
—	 Ви надивилися кінофільмів про війну. Ми не два солдати морської піхоти, і медалі вам все одно не дадуть.
—	 Тихше.
Почулася хода, що наближалася до краю поля; куле¬мет на дорозі замовк, і тепер було чути лише цю ходу та легке шелестіння рису од нашого віддиху. Потім замовкли і звуки ходи; здавалося, вони замовкли десь тут, поруч з нами. Я відчув, як Пайлова рука лягла на моє праве
плече і потихеньку притискувала мене вниз; дуже повільно, щоб не сколихнулася жодна стеблинка рису, ми занурю¬вались у багно. Стоячи на одному коліні і закинувши назад голову, я ледве міг тримати рота над водою. Нога знову заболіла, і я подумав: «Якщо я знепритомнію, то потону». Я завжди страшенно боявся потонути. Чому лю¬дина не може сама вибрати собі смерть? Не було чути жодного звуку: можливо, ті, інші, за якихось двадцять фу¬тів звідси вичікували, що ми поворухнемося, кашлянемо, чхнемо... «О боже, — подумав я, — зараз я чхну». Якби тільки Пайл дав мені спокій, я відповідав би лише за своє власне життя, а не за його... а йому ж хочеться жити.
Я притиснув пальцями вільної руки верхню губу — цієї хитрості ми навчаємося в дитинстві, граючи в піжмурки,— але це не допомогло: я відчув, що не зможу втриматись; а там, причаївшись у темряві, ті чекали, коли я чхну. Ось зараз, зараз... і я чхнув.
Але тієї ж миті, коли чхнув, в’єтмінці відкрили вогонь з автоматів, прочісуючи рисове поле, і різкі, свердлячі звуки, схожі на скрегіт машини, що просвердлює дірки в сталі, заглушили все інше. Я набрав у легені повітря і пір¬нув у воду; так людина інстинктивно уникає бажаного кінця, кокетуючи із смертю, наче жінка, яка вимагає, щоб коханець узяв її силою. Кулі вдарили по рису над нашими головами, і буря пронеслася. Ми одночасно виринули з води і почули, що звуки ходи віддаляються в напрямку вежі.
—	 Врятувались, — сказав Пайл, і, незважаючи на біль, я подумав: «Що ж, власне, ми врятували? Я — старість, редакторське крісло, самотність; а щодо нього, то тепер мені ясно, що він радів тоді передчасно». Потім, тремтячи від холоду, ми сіли і почали чекати. На дорозі до Тай- Ніня раптом спалахнуло вогнище, воно палало весело, як на святі.
—	 Це моя машина, — сказав я.
—	 Неподобство, — обурився Пайл. — Терпіти не можу, коли псують добро.
—	 Очевидно, в баку знайшлося досить бензину, щоб її підпалити. Ви теж змерзли, Пайле?
—	 Страшенно.
—	 А що, коли ми виберемося звідси і ляжемо просто на дорозі?
—	 Краще почекаємо ще з півгодини, хай підуть.
—	 Вам важко держати мене.
—	 Витримаю, я молодий. 
Він хотів пожартувати, але від цього жарту мене про¬йняло холодом не менше, ніж від води. Я збирався пере¬просити його за все, сказати, що причиною всього, що я наговорив йому, був біль, але біль заговорив знову.
—	 Звичайно, ви молодий. Чому б вам і не почекати?
—	 Я вас не розумію, Томасе.
Здавалося, ми перебули разом не одну, а безліч ночей, але він розумів мене не краще, ніж французьку мову.
—	 Ви зробили б краще, якби були залишили мене там.
—	 Я не зміг би тоді дивитись у вічі Фуонг, — відповів він, і це ім’я лягло між нами, як карта банкомета.
Я прийняв виклик.
—	 Значить, ви це зробили задля неї?
Мої ревнощі ставали особливо безглуздими і принизли¬вими від того, що мені доводилося висловлювати їх ледь чутним шепотом, а ревнощі люблять позу і декламацію.
—	 Гадаєте підкорити її своїм геройством? Помиляєтесь. Якби мене вбили, вона була б ваша.
—	 Я зовсім не те хотів сказати, — відповів Пайл. — Коли людина закохана, їй хочеться бути кращою, от і все.
«Це правда, — подумав я, — але не в такому розумінні, як він її уявляє. Бути закоханим — значить бачити себе таким, яким бачить тебе ще хто-небудь, це значить бути закоханим у свій власний фальшивий, ідеалізований образ. У коханні ми забуваємо про честь, а сміливий вчинок стає просто театральним жестом, розрахованим на двох гляда-чів». Можливо, що я вже не був закоханий, але ще пам’я¬тав, як це буває.
—	 Якби на моєму місці були ви, я б вас покинув, — сказав я.
—	 О ні, Томасе, не покинули б. — І він додав з нестерп¬ним самовдоволенням:—Я знаю вас краще, ніж ви самі.
Розгнівавшись, я спробував відсунутись од нього і три¬матися на ногах сам, але біль знову ввірвався в мене з ревом, як поїзд у тунель; і я ще'більше навалився на Пайла, а потім почав сповзати у воду. Він обхопив мене обома руками і, тримаючи над водою, почав тихенько, дюйм за дюймом, підтягувати до дороги. Діставшись туди, він поклав мене в неглибоку грязь під насипом на краю поля; а коли біль відступив, я розплющив очі і став дихати спокійно; тепер я бачив тільки химерні ієрогліфи сузір’їв — чужі письмена, яких я не міг прочитати: вони були зовсім інші, ніж зірки моєї батьківщини. Пайлове обличчя схили¬лося наді мною, закривши від мене зірки.
—	 Я піду по дорозі, Томасе, пошукаю патруля.
—	 Не будьте дурнем, — сказав я. — Вони підстрелять вас, перше ніж з’ясують, хто ви. Якщо вас раніше не уко- лошкають в’етмінці.
—	 Це єдина рада. Не можете ж ви лежати у воді цілих шість годин.
—	 Тоді покладіть мене на дорогу.
—	 Залишити вам автомат? — спитав він нерішуче.
—	 Не треба. Якщо ви вже намірилися ^ути героєм, ідіть принаймні хоч полем і обережно.
—	 Патруль проїде мимо, перше ніж я встигну подати який-небудь знак.
—	 Ви ж не розмовляєте по-французькому.
—	 А я крикну: «Je suis Frongcais!»  Не турбуйтеся, Томасе. Я буду обережний.
Не встиг я відповісти, як він уже відійшов і все одно не почув би мого шепоту; він намагався йти якомога ти¬хіше і часто зупинявся. Я бачив його у відблисках па¬лаючої машини, але ніхто не стріляв; потім він поминув вогонь, і тиша поглинула звук його ходи. Авжеж, він справді був обережний, як і тоді, коли плив у човні річ¬кою до Фат-Дьєма з обережністю героя пригодницького оповідання для підлітків, пишаючись цією своєю обереж¬ністю, наче бойскаутським значком, і зовсім не розуміючи всієї абсурдності і неймовірності своєї пригоди.
Я лежав і слухав, чи не пролунає постріл в’єтмінця або патруля, але пострілів не було; мине година або навіть і більше, перше ніж він дістанеться до найближчої вежі, якщо взагалі дістанеться до неї. Я повернув голову, щоб подивитись, що залишилося від нашої вежі, — купа землі, бамбуку і підпірки, — здавалося, вона осідала все нижче в міру того, як спадало полум’я машини. Біль ущух, і за¬панував спокій — щось подібне до перемир’я з нервами; мені захотілося співати. «Як дивно,— подумав я,— що люди моєї професії повідомлять про всі події цієї ночі всього в двох рядках інформації — для них це звичайна буденна ніч, і тільки я був у ній чимось незвичайним». Потім я знову почув тихий плач з руїн вежі. Один з вартових був, очевидно, ще живий.
«Бідолашний, — подумав я. — Якби ми не застряли коло його поста, він міг би здатися в полон, як майже всі вони здаються, або втекти при перших звуках рупора. Але там були ми, двоє білих, у нас був автомат, і вони не посміли поворухнутися. Коли ми втекли, було вже надто пізно». Я почувався винним у тому, що цей голос плакав у темря¬ві; я пишався, що стою осторонь, що я не причетний до їхньої війни, але цих ран завдав я, наче пустив у хід автомат, як намірявся зробити це Пайл.
Я спробував перелізти через насип на дорогу. Мені треба було дістатися до вартового. Поділити його біль — це все, що мені лишалося. Але мій власний біль примусив мене зостатися на місці. Я лежав нерухомо і не чув ні¬чого, крім власного болю, що бився в мені, як величезне серце. Я затамував віддих і молився богові, в якого не вірив: «Дай мені померти або знепритомніти. Дай мені померти або знепритомніти». Потім я знепритомнів і ні¬чого не відчував доти, поки мені не приснився сон, ніби мої повіки змерзлися і хтось встромляє між ними долото, щоб розтулити їх, а я хочу крикнути, щоб не пошкодили мені очей, і не можу, а долото все впирається мені в очі...
Кишеньковий ліхтарик світив мені в обличчя.
— Ми врятовані, Томасе, — сказав Пайл.
Це я пам’ятаю, але не пам’ятаю того, що згодом Пайл розповідав іншим: як я показував кудись рукою і повторю¬вав, що там, у вежі, людина і що треба спершу потурбува¬тися про неї. У всякому разі, я не міг виявити такої сентиментальності, яку приписував мені Пайл. Я знаю себе і знаю всю глибінь свого егоїзму. Я не можу почувати себе спокійно (а спокій — це моє єдине бажання), якщо ще хтось страждає і я це бачу, чую або відчуваю. Простаки іноді вважають це за чутливість, а насправді все, що я роблю, це тільки відмова від маленького блага (в цьому разі мені подали допомогу трохи пізніше) заради далеко більшого, заради душевного спокою, який дозволить мені думати тільки про себе.
Вони повернулися й сказали, що хлопець помер, і це мене заспокоїло; мені не довелося навіть страждати від болю після того, як шприц з морфієм уп’явся мені в ногу.
Розділ третій 1
Я повільно піднімався сходами в свою квартиру на ву¬лиці Катіна і зупинився на першій площадці, щоб перепо¬чити. Старі жінки, як і завжди, сокотіли про щось, розсів¬шись біля вбиральні; по зморшках на обличчях можна було прочитати їхню долю, як читають долю по лініях руки. Коли я проходив, вони замовкли, і я подумав: «Що вони розповіли б мені, якби я знав їхню мову, про те, що діяло¬ся тут, поки я лежав у госпіталі недалеко від Тай-Ніня?» Десь у вежі, а може, на полях, я загубив свої ключі; але я послав Фуонг записку, яку вона, напевне, одержала, якщо була ще тут. Це слово «якщо» показує міру моєї невпев-неності. В госпіталі я не мав од неї ніяких звісток, але вона ледве писала по-французькому, а я не вмів читати по-в’єтнамському. Я постукав у двері, і вони зразу відчи¬нилися: ніщо, здавалося, не змінилось. Я пильно вдивляв¬ся в неї, а вона розпитувала, як я себе почуваю, пробува¬ла лубок на моїй нозі і підставляла плече^щоб я сперся на нього, наче й справді можна було спертися на таку тоненьку билинку.
—	 Я радий, що повернувся додому, — сказав я.
Вона запевняла, що нудьгувала за мною, — саме це я й хотів почути від неї; вона завжди говорила мені те, що я хотів почути, хіба що іноді обмовлялася ненароком. От і тепер я чекав такої обмовки.
—	 Ну, як ти тут розважалася? — спитав я.
—	 Часто бувала у сестри. Вона влаштувалась на ро¬боту до американців.
—	 Он як? Пайл допоміг?
—	 Ні, не Пайл, а Джо.
—	 Який Джо?
—	 Ти знаєш його. Аташе в економічних питаннях.
—	 А-а, Джо. Звичайно, знаю.
Цей Джо був одним з тих людей, яких легко забувають. Я й до цього дня не можу нічого згадати про нього, крім хіба його огрядності, чисто виголених, напудрених щік та гучного реготу; вся його особа якось зникала з моєї пам’яті, і я пам’ятаю тільки, що його звали Джо. Бувають такі лю¬ди, яких завжди називають зменшеними іменами.
З допомогою Фуонг я приліг на ліжко.
—	 Ти ходила в кіно? — спитав я.
—	 В кінотеатрі на вулиці Катіна йде дуже смішний фільм.
І вона одразу ж почала розповідати мені його зміст з усіма подробицями, а я тим часом розглядався по кімна¬ті— чи немає де білого конверта з телеграмою. Поки я нічого не питав, я міг ще сподіватися, що Фуонг забула сказати мені про неї і телеграма лежить на столі біля дру¬карської машинки, або на шафі, або навіть у шухляді бу¬фета, де Фуонг зберігала свою колекцію шарфів.
—	 Поштмейстер, — здається, він був поштмейстер, а може й мер, — ішов слідом за ними аж до будинку, а по¬тім попросив у пекаря драбину і забрався у вікно до Корі- ни, але, розумієш, вона якраз вийшла з Франсуа в іншу
кімнату, і він не чув, як увійшла мадам Бомп’єр, а вона увійшла, побачила його на вершечку драбини й подумала...
—	 А хто така мадам Бомп’ер? — спитав я, повертаючи голову, щоб подивитися на умивальник, де вона теж іноді застромляла потрібні мені листи між своїми баночками.
—	 Я ж казала тобі. Мати Коріни. Вона хотіла знайти собі чоловіка, тому що вона вдова...
Фуонг сіла на ліжко і поклала руку мені на груди, під сорочку.
—	 Було дуже смішно, — сказала вона.
—	 Поцілуй мене, Фуонг.
В ній не було ніякого кокетства. Вона зразу ж виконала те, що я попросив, і розповідала далі про фільм. Вона б віддалася мені так само покірливо — якби я тільки попро¬сив, лягла б поруч, скинувши одяг, а потім розповідала б далі про мадам Бомп’єр та лихі пригоди поштмейстра.
—	 Телеграми не було?
—	 Була.
—	 Чому ж ти не дала її мені?
—	 Тобі ще рано працювати. Тобі слід полежати, відпо¬чити.
—	 А може, це не про роботу.
Фуонг дала мені телеграму, і я побачив, що вона роз¬печатана. В ній говорилося: «Чекаємо чотириста слів вій¬ськове і політичне становище зв’язку смертю де Латтра».
—	 Так,— сказав я.— Це справді відносно роботи. А звід¬ки ти знала? Для чого розпечатала?
—	 Я думала, що це від твоєї дружини. Сподівалася, що там добрі вісті.
—	 Хто ж тобі переклав?
—	 Я носила до сестри.
—	 А якщо вісті були б погані, ти покинула б мене, Фуонг?
Вона потерла мені рукою груди, щоб утішити мене, не розуміючи, що на цей раз я чекав од неї слів, хай навіть нещирих.
—	 Хочеш люльку? Тобі і лист є. Здається, від неї.
—	 Ти його теж розпечатала?
—	 Я не відкриваю твоїх листів. Телеграми читають усі. їх і на пошті читають.
Лист був схований між її шарфами. Вона обережно ви¬йняла його звідти і поклала на ліжко. Я впізнав почерк.
—	 А якщо вісті будуть погані, ти...
Я прекрасно знав, що там можуть бути тільки погані вісті. Телеграма ще могла означати раптовий порив велико¬душності, а в листі я знайду тільки пояснення, виправду- пання... Тому я обірвав своє запитання: нечесно прохати обіцянок, яких все одно ніхто не дотримає.
—	 Чого ти боїшся? —спитала Фуонг, і я відповів у дум¬ці: «Боюся самотності, прес-клубу, мебльованої кімнати, боюся Пайла...»
—• Налий мені коньяку з содовою, — сказав я. Поглянув¬ши на початок листа: «Дорогий Томасе», і на кінець: «З лю¬бов’ю, Елен», я вирішив спочатку випити коньяку.
—	 Це від неї}
—	 Від неї.
Перше ніж читати листа, я спитав себе: «Скажу я Фуонг правду чи збрешу?»
«Дорогий Томасе!
Я не здивувалась, одержавши твого листа і дізнав¬шись, що ти тепер не один. Адже ти не з тих, хто мо¬же довго лишатися самотнім, чи не так? До тебе завжди прилипають жінки, як порох до одягу. Мож¬ливо, я б виявила більше співчуття до тебе, якби не знала, що ти дуже легко втішишся, коли повер¬нешся в Лондон. Ти, мабуть, не повіриш мені, але єдине, що утримує мене від того, щоб зразу ж теле¬графувати тобі коротке «ні», — це думка про бідолаш¬ну дівчину. Ми, жінки, схильні брати все ближче до серця, ніж ви».
Я випив коньяку. Очевидно, я не розумів, що сердечні рани можуть не загоїтись і через багато років. Необереж¬но, не продумавши як слід своїх слів, я знову роз’ятрив її рани. Хто може докоряти їй за те, що у відповідь вона шукає мої власні болючі місця? Коли ми нещасні, нам хо-четься примусити страждати й інших.
—	 Поганий лист? — спитала Фуонг.
—	 Трошечки різкий, — відповів я. — Але вона має пра- ео... — І я став читати далі.
«Я завжди думала, що ти любиш Енн більше, ніж нас, інших, але ти раптом знявся і поїхав. Тепер ти, очевидно, хочеш покинути ще одну жінку, тому що, судячи з твого листа, ти й не сподіваєшся «сприятли¬вої відповіді». «Нічого не вдієш, я зробив усе, що міг», — хіба ти не так думаєш? А як би ти вчинив, коли б я протелеграфувала тобі «так»? Ти одружив¬ся б з нею? (Мені доводиться писати «нею», бо ти не повідомив її ім’я). Може б, ти й одружився. Як і всі ми, ти, очевидно, старієш і не хочеш жити один. Я сама іноді почуваю себе самотньою. Наскільки мені відомо, Енн знайшла собі іншого супутника жит¬тя. Але ти залишив її своєчасно».
Вона влучила в самісіньку давню рану. Я випив ще трохи. «Кривава рана» — слова ці не йшли мені з думки.
—	 Приготувати тобі люльку? — спитала Фуонг.
—	 Роби що хочеш, — відповів я. — Що хочеш...
«Ось одна з причин, чому я повинна сказати «ні». (Немає потреби говорити про релігійні причини, бо ти ніколи не розумів цього і не вірив). Шлюб не за¬важає тобі кидати жінок. Він лише відстрочує роз¬в'язку, і дівчині, про яку йдеться, буде тільки гірше, якщо ти проживеш з нею стільки ж, скільки прожив зі мною. Ти привезеш її в Англію, де вона буде чужа і нещасна, а коли ти покинеш її, вона відчує себе страшенно самотньою. А вона ж, напевно, не вміє навіть поводитися з ножем і виделкою. Я така без¬жалісна тому, що бажаю їй добра більше, ніж тобі. Але, Томасе, любий, я думаю і про твоє добро теж».
Мені заперло дух. Давно вже я не одержував листів од дружини. Я примусив її написати цього листа і тепер від¬чував у кожному рядку, як їй боляче. її біль відгукнувся і в мені болем; ми знову, як і раніше, мучили одне одного. Якби тільки можна було любити, не завдаючи	болю	іншо¬му! Вірності тут не досить: я'був вірний	Енн,	і	все	ж	по¬
нівечив їй життя. В самій суті володіння е щось образливе: ми надто бідні душею і тілом, щоб не почувати самовдо¬волення від володіння іншою людиною і приниження, коли хтось володіє нами. Я був навіть радий, що моя дружина знову завдала мені болю, — надто довго я не згадував про те, як вона страждає, а це була моя єдина спокута. На не-щастя, у всякій боротьбі терплять невинні. Завжди і всю¬ди чути чий-небудь самотній плач з вежі.
Фуонг засвітила лампу, щоб підігріти опіум.
—	 Вона дозволить тобі одружитися зі мною?
—	 Ще не знаю.
—	 Хіба вона про це не пише?
—	 Якщо й пише, то десь у кінці.
Я подумав: «Як ти чванишся тим, що ти dégagé  , ре¬портер, а не автор передових, і скільки лиха ти нишком накоїв. Справжня війна не така жорстока. Міномети за¬вдають менше зла».
«Чи краще буде для тебе, якщо я піду проти своїх найглибших переконань і скажу «так»? Ти пишеш, що  
тебе відкликають в Англію, і я можу собі уявити, як тобі не хочеться цього. Ти зробиш усе, щоб як-небудь полегшити цю прикрість. Я зовсім не здивуюсь, якщо ти, добре підпивши, навіть одружишся. Спершу ми справді намагалися, щоб з нашого шлюбу щось ви¬йшло, — і ти, і я, — але нічого не вийшло. Вдруге так уже не намагаються. Ти пишеш, що втратити цю дів¬чину для тебе — все одно що вмерти. Одного разу ти написав ці самі слова, присягаючись мені,— можу по¬казати твого листа, я все ще бережу його. Гадаю, що це саме ти писав і Енн. Ти запевняєш, що ми завжди намагалися говорити правду одне одному, але, Тома¬се, твоя правда така недовговічна! Нащо сперечатися 0 тобою і все це тобі доводити? Легше діяти так, як підказує мені моя віра, хоч ти й вважаєш це нероз¬судливістю, і просто написати тобі: я не вірю в роз¬лучення, моя релігія забороняє його, а тому моя від¬повідь, Томасе, — ні і ще раз ні!»
До кінця листа, де стояло «З любов’ю, Елен», ще зали¬шалося з півсторінки, але далі не варт було й читати. На¬певно, там були новини про погоду і про мою стареньку тітку, яку я дуже любив.
Я не маю підстав нарікати — адже чекав саме такої від¬повіді. В листі було багато правди. Я тільки шкодував, що їй довелося все це висловити, та ще й так детально, бо ці думки завдали болю не тільки мені, а і їй.
—	 Вона пише «ні»?
Я відповів, майже не задумуючись:
—	 Вона ще не вирішила. Ще є надія.
Фуонг засміялася:
—	 Ти кажеш «надія» з таким кислим обличчям!
Готуючи опіум, вона прилягла біля моїх ніг, як вірний
пес на могилі рицаря-хрестоносця, а я розмірковував, що мені сказати Пайлові. Після того як я викурив чотири люльки, майбутнє мене вже не так лякало, і я сказав Фуонг, що в нас ще є надія: моя дружина вирішила поради¬тись з адвокатом. З дня на день тепер можна чекати теле¬грами про те, що я вільний.
Не так це й важливо. Ти міг би покласти гроші на моє ім’я, — сказала вона, і я виразно почув, як її вустами говорила сестра.
—	 Я не маю ніяких заощаджень, — сказав я. — Мені важко перебити ціну Пайлові.
—	 Не турбуйся. Якось усе залагодиться. Завжди можна знайти вихід, — сказала вона. — Сестра каже, що ти міг би застрахувати своє життя на моє ім’я. 
І я подумав, як це тверезо, що вона розуміє ціну гро¬шей і не промовляє пишномовних і зобов’язуючих фраз про любов. Цікаво, чи довго витримає Пайл, цей романтик, її внутрішню жорстокосердість. А втім, він, звичайно, доб¬ре забезпечить Фуонг, і її жорстоке серце пом’якшає, наче м’яз, який довго не напружували тому, що не було потре¬би. Багатим — усі блага.
Того вечора, перед тим як зачинилися крамниці на вули¬ці Катіна, Фуонг купила ще три шовкових шарфи. Вона сиділа на ліжку і показувала їх мені, голосно захоплю¬ючись яскравими барвами, заповнюючи порожнечу в моїй душі своїм співучим голосом. А потім дбайливо позгортала їх і заховала в свою шухляду, де лежала вже ціла дюжина шарфів; здавалося, вона закладає основу свого скромного щастя. А я закладав хистку основу свого майбутнього, на¬писавши тієї ж ночі листа до Пайла з тими непевними ясністю і передбачливістю, що їх спричиняє опіум. Ось що я писав йому, — недавно я знайшов цього листа в книжці Йорка Гардінга «Роль Заходу». Пайл, очевидно, саме чи-тав цю книжку, коли принесли лист. Може, він скористав¬ся ним як закладкою і не став читати книжку далі.
«Дорогий Пайле», — писав я йому, і вперше у мене ви¬никло спокусливе бажання написати: «Дорогий Олдене»,— тому що, кінець кінцем, лист був діловий і мало чим від¬різнявся своєю брехливістю від інших ділових листів.
т, хоч хтось
1	 зостався без ніг. Але, Пайле, не варто звірятися на таких людей, як Тхе. Вони не збираються рятувати Схід від кому¬нізму. Ми їх добре знаємо.
—	 Ми?
—	 Давні колоніалісти.
—	 А я вважав, що ви не хочете ставати на чий-небудь бік.
—	 Я й не стаю, але якщо ваша місія будь-що прагне за¬варити кашу, полиште це краще на Джо. їдьте додому з Фуонг. Забудьте про «третю силу».
—	 Я завжди ціную ваші поради, Томасе, — сказав він офіційним тоном. — Бувайте. Ми ще побачимось.
—	 Звичайно.
2
Минали тижні, а я ніяк не міг підшукати собі нової квартири. І не тому, що мені бракувало часу. Перелом у воєнних діях, що наставав кожного року, вже відбувся: на Півночі встановилася жарка дощова погода, французи від¬ступили від Хоа-Біня; у Тонкіні закінчились бої за рис, а в Лаосі — бої за опіум. Домінгес міг сам легко впоратися з матеріалами, що надходили з Півдня. Нарешті я таки виб¬рався подивитися на квартиру в будинку так званого стилю «модерн» (часів Паризької виставки 1934 року?) на друго¬му кінці вулиці Катіна, за готелем «Континенталь». То бу¬ла типова для Сайгона парубоцька квартира власника каучукової плантації, який від’їжджав у Францію. Він хо¬тів продати її «гамузом і з усіма тельбухами». Я не зовсім зрозумів, що значить продати квартиру «гамузом», що ж до «тельбухів», то йшлося про численні репродукції з картин паризьких салонів періоду 1880-1900 років. Усі ті репродук¬ції споріднювало зображення повногрудої дами з химер¬ною зачіскою, загорненої в прозору тканину, яка не прикри¬вала її величезних крижів, але все ж заміняла фіговий лис-ток. У ванній кімнаті плантатор показав себе ще сміливі¬шим: там висіли репродукції Ропса.
—	 Ви любите мистецтво? — спитав я, і він по-змовниць- ки підморгнув мені у відповідь. То був гладкий чоловік з маленькими чорними вусиками та рідким волоссям на голові.
—	 Мої найкращі картини в Парижі, — сказав він.
Вітальню прикрашали надміру висока попільниця у ви¬гляді голої жінки з посудиною для попелу у волоссі та пор¬целянові фігурки голих дівчат, що обіймали тигрів; одна статуетка була зовсім дивна: роздягнена до пояса дівчина їхала на велосипеді. У спальні навпроти гігантського ліжка вилискувала лаком велика картина, писана олією. На ній були зображені дві сплячі дівчини. Я спитав, скільки кош¬тує його квартира без колекції, але він не захотів розлучи¬ти їх.
—	 Значить, ви не колекціонер? — спитав він.
—	 Мабуть, ні.
—	 У мене є ще книжки, — сказав він. — Можу додати їх до колекції, не збільшуючи ціни, хоч думав забрати їх з собою у Францію.
Він одімкнув книжкову шафу і показав мені свою біблі¬отеку. На полицях стояли дорогі ілюстровані видання: «Афродіта», «Нана», «Незаміжня» і навіть кілька романів Поль де Кока. Мене кортіло спитати, чи не продається і він сам з колекцією; він так доповнював її і був такий же ста¬ромодний.
—	 Коли живеш сам-один у тропіках, колекція заміняє тобі товариство, — сказав він.
У цю хвилину я подумав про Фуонг, — мабуть, саме че¬рез те, що тут ніщо не нагадувало про неї. Так завжди бу¬ває: тікаєш у пустелю, а тиша кричить тобі у вуха.
—	 Боюся, що моя газета не дозволить мені купити ко¬лекцію картин.
—	 Ми можемо не включати її в рахунок, — сказав він.
Я був радий, що Пайл його не бачить: ця людина могла
б видатись йому типовим «давнім колоніалістом», який в його уяві був і без того досить огидний. Коли я вийшов, було вже майже пів на дванадцяту, і я рушив до «Павільйо¬ну» випити кухоль холодного пива. В «Павільйоні» пили ка¬ву тільки американки та європейські дами, і я був певен, що не зустріну там Фуонг. Я знав точно, де вона буває о цій порі, — Фуонг не з тих жінок, що міняють свої звички, — а тому, вийшовши з плантаторової квартири, перейшов на другий бік вулиці, щоб не проходити повз молочне кафе, де вона завжди в цей час пила шоколадний коктейль.
За сусіднім столиком сиділи дві молоденькі американ¬ки, — свіженькі й чистенькі, незважаючи на спеку, — і їли
морозиво. В обох через ліве плече висіли сумочки, і сумоч¬ки були однакові, з бронзовими емблемами у вигляді орла.
1 ноги в них були однакові — довгі, стрункі, — і носики — трошки кирпаті, і морозиво обидві їли так зосереджено, не¬мов провадили якийсь дослід в університетській лаборато¬рії. Я подумав, чи це не Пайлові колеги; вони були гар¬ненькі, і мені захотілось їх теж відіслати додому, в Америку. * Вони доїли морозиво, і одна поглянула на гбЬинник.
—	 Нам краще піти звідси, — сказала вона. — Про всяк випадок.
Я ліниво розмірковував, куди б їм поспішати.
—	 Уоррен сказав, щоб ми не затримувалися тут пізніше двадцяти п’яти хвилин після одинадцятої.
—	 Зараз уже більше.
—	 Цікаво було б залишитись. Не розумію, в чому річ, а ти?
—	 Точно не знаю, але Уоррен сказав, що краще не за-тримуватись.
—	 Ти гадаєш, що буде якась демонстрація?
—	 Я бачила стільки цих демонстрацій... — сказала дру¬га тоном туриста, якому остобісіли церкви.
Вона встала і поклала на стіл гроші за морозиво. Перед тим як вийти розглянулася по кафе, і дзеркала відбили її веснянкуватий профіль. У кафе залишилися тільки я та не¬вибагливо вдягнена літня француженка, що ретельно і мар¬но наводила красу. Тим двом не потрібна була косметика; тільки торкнути губи помадою, провести гребенем по волос¬сю — от і все. На якусь мить погляд одної з американок затримався на мені, — то не був погляд жінки, вона погля¬нула на мене діловим чоловічим поглядом, наче міркуючи, що робити. Потім швидко обернулася до подруги:
—	 Хутчій ходімо.
Я ліниво дивився, як вони виходили пліч-о-пліч на по¬смуговану промінням сонця вулицю. Ні одну з них не мож¬на було уявити жертвою нестримної пристрасті — з ними ніяк не в’язалася думка про зім’яті простирадла, про тіло, спітніле від любосного жару. Вони, мабуть, і в постіль бра¬ли з собою патентований засіб від поту. Я спіймав себе на тому, що заздрю їхньому стерильному світові, такому не схожому на той світ, де живу я...
...і який зненацька чомусь розлетівся вщент.
Два дзеркала з стіни полетіли просто на мене і, не до¬летівши, впали на підлогу. Невибагливо вдягнена фран¬цуженка стояла на колінах серед уламків стільців і столи¬ків. Її відкрита пудрениця, зовсім цілісінька, лежала у мене на колінах, а найдивовижніше було те, що я сидів на то- 
му ж місці, хоч уламки мого столика лежали коло францу¬женки. Кафе сповнилося якимись незрозумілими звуками: здавалося, десь дзюрчить фонтан. Поглянувши на прилавок буфету, я побачив, як з розбитих пляшок просто на підлогу течуть різноколірні струмки: червоні — портвейн, оранже¬ві — куентро, зелені — шартрез, каламутно-жовті — пастіс... Француженка сиділа і спокійно шукала очима пудреницю. Я віддав її, і вона чемно подякувала мені, все ще сидячи на підлозі. Я завважив, що погано чую її. Вибух стався так близько, що вибухова хвиля оглушила мене.
«Ще одна пластмасова іграшка, — подумав я з глухою образою. — Що ж, на думку містера Хена, мені слід написа¬ти тепер?» Але, вийшовши на площу Гарньє, я побачив по великих клубах диму, що то була не іграшка. Дим ішов від автомобілів, що горіли на стоянці перед Національним театром; уламки розлетілися по всій площі, а біля клумби сіпався чоловік без ніг.
З вулиці Катіна та бульвару Боннар стікалися люди. Сирени поліційних машин, дзвінки карет швидкої допомоги і пожежних машин разом ударили по моїх барабанних пе¬ретинках. На якусь мить я забув про те, що Фуонг у цей час, напевне, сидить у молочному кафе навпроти. Хмари диму затягли усю площу. За димом я нічого не бачив.
Я ступив на брук, але мене зупинив поліцейський. По¬ліція оточила всю площу, щоб стримати натовп, який деда¬лі збільшувався, а звідти вже почали виносити ноші. Я бла¬гав:
—	 Пустіть мене на той бік. Там мій друг...
—	 Відійдіть, — сказав поліцейський — У всіх друзі.
Він одступився, щоб пропустити священика, і я спробу¬вав пройти й собі, але поліцейський відштовхнув мене на¬зад. Я сказав йому, що я кореспондент, і марно шукав у ки¬шенях гамана, в якому лежало посвідчення, — невже я за¬був його вдома?
—	 Ну хоч скажіть, як там у молочному кафе? — про¬сив я.
Дим розвіювався, і я намагався побачити що-небудь, але заважав натовп людей навпроти. Поліцейський щось відповів, але я не дочув.
—	 Що ви сказали?
Він повторив:
—	 Не знаю. Одійдіть. Ви заступаєте дорогу ношам.
Невже я загубив гамана в «Павільйоні»? Я повернувся,
щоб піти туди, і наштовхнувся на Пайла.
—	 ТомасеІ — вигукнув він,
—	 Пайле, — сказав я, — ради бога, де ваша перепустка до місії? Ми повинні добутися на той бік. Там, у молочно¬му кафе, Фуонг.
—	 її там немає, — відповів він.
—	 Пайле, вона там. Вона завжди буває там о пів на дванадцяту. Ми повинні знайти її.
—	 її там немає, Томасе.	*
—	 Звідки ви знаєте? Де ваше посвідчення?
—	 Я попередив її, щоб вона туди не ходила.
Я знову повернувся до поліцейського, збираючись від¬штовхнути його і перебігти через площу, — хай стріляє, плювати... — і раптом до моєї свідомості дійшло слово «по¬передив». Я схопив Пайла за руку.
—	 Попередили? — спитав я. — Тобто як це попередили?
—	 Я сказав їй, щоб вона сьогодні вранці нікуди не хо¬дила.
Уривчасті думки з’єднувались у єдине ціле.
—	 А Уоррен? — спитав я. — Хто такий Уоррен? Він теж попередив тих дівчат.
—	 Не розумію.
—	 Ось воно що. Аби тільки не потерпів ніхто з амери¬канців. Так?
З вулиці Катіна на площу пробилася карета швидкої до¬помоги, і поліцейський, який не пускав мене, став осторонь, щоб пропустити її. Другий поліцейський, поруч, з кимось сперечався. Я штовхнув Пайла вперед, на площу, перше ніж нас встигли зупинити.
Ми немов опинилися на кладовищі серед плакальників. Поліція могла перешкодити новим людям дістатися на пло¬щу, але була безсила звільнити її від тих, хто лишився жи¬вий і хто встиг пройти сюди. Лікарі не мали часу клопота¬тися мертвими і полишили їх на тих, кому вони належали, бо мертвим можна володіти так само, як володіють стіль¬цем. На землі сиділа жінка, тримаючи на колінах те, що залишилось від її дитини; душевна делікатність змусила її прикрити останки дитини селянським солом’яним брилем. Вона була спокійна і мовчазна, — найбільше мене вразила тиша, що панувала на площі. Тут було тихо, як у церкві, куди я одного разу зайшов під час обідні; чути було тільки тих, хто правив службу; хіба що коли-не-коли не витримає і схлипне хтось із європейців і знову замовкне, присоромле¬ний скромністю, терпінням і гідністю Сходу. Безногий зні¬вечений тулуб біля клумби все ще сіпався, наче курка, якій щойно відтято голову. Судячи з сорочки, то був рикша.
—	 Це жахливо, — промовив Пайл. Потім угледів плями на своїх черевиках і спитав жалібним голосом: — Що це?
—	 Кров, “ відповів я. — Хіба ви ніколи не бачили кро¬ві?
—	 ДЬведеться почистити, перше ніж іти до посланни¬ка, — сказав він.
Він, по-моєму, не розумів, що говорить. Уперше в жит¬ті він побачив, що таке війна: до Фат-Дьєма він плив чов¬ном у якомусь дитячому піднесенні, до того ж там були солдати, а солдати в Пайлових очах нічого не важили.
—	 Бачите, що може накоїти одна коробка «Діолакто- ну», — сказав я, — якщо потрапить не в ті руки. — Я взяв його за плече і примусив подивитися навколо. — В цей час на площі завжди повно жінок і дітей — вони приходять сю¬ди у крамниці. Чому ви обрали саме цей час?
Він відповів не зовсім упевнено:
—	 Тут мав бути парад...
—	 І ви хотіли пристукнути кількох полковників? Адже ж учора парад скасовано.
—	 Я не знав цього.
—	 Не знав! — Я штовхнув його в калюжу крові, де щой¬но стояли ноші. — Вас погано інформують.
—	 Мене не було в місті, — промовив він, не спускаючи очей зі своїх черевиків. — Вони повинні були відкласти все це.
—	 І позбавитись розваги? — спитав я його. — Ви гадає¬те, що генерал Тхе відмовився б від цієї диверсії? Це кра¬ще, ніж парад. Жінки і діти — це сенсація, а кому цікаво читати про солдатів, коли йде війна? Про це заговорить уся світова преса. Ви створили генералові Тхе прекрасну репутацію, Пайле. Он весь ваш правий черевик вкритий «третьою силою» і «національною демократією». Біжіть до¬дому, до Фуонг, і розкажіть їй про ваш героїчний подвиг, — у неї тепер залишилось на кілька десятків менше земляків.
' Повз нас квапливо пробіг маленький товстий священик, він ніс щось на блюдці, прикритому серветкою. Пайл довго мовчав, та й мені нічого більше було сказати. Я й так заба¬гато сказав. Він був блідий, наче побитий, — здавалося, за¬раз знепритомніє, — і я подумав: «Навіщо я йому це кажу? Він завжди лишиться праведником, а хіба можна в чому- небудь звинувачувати праведників? Вони ніколи не винні. Єдине, що можна зробити, — це тримати їх у шорах або зни¬щувати. Праведність — це щось ніби божевілля».
—	 Тхе не зробив би цього. Я певен, що він би цього не зробив. Хтось обдурив його. Комуністи...
Він був укритий непроникною бронею добрих намірів та граничної обмеженості. Я так і залишив його стовбичити на площі, а сам пішов угору вулицею Катіна, туди, де стояв, загороджуючи дорогу, потворний рожевий собор. Тудй вже стікалися люди: для них, либонь, було розрадою помоли¬тись одним мертвим за інших.
А мені, навпаки, було за що дякувати богові — хіба ж Фуонг не лишилася жива? Хіба Фуонг не «попередили»? Але я ніяк не міг забути знівеченого тул^а на площі та ди¬тини на колінах у матері. їх не попередили, вони нічого не важили. А якби парад відбувся, хіба вони все одно не при¬йшли б туди з цікавості: побачити солдатів, послухати про¬мовців, кинути їм квіти? Стокілограмова бомба не розріз¬няє. Скільки ж треба вбити полковників, створюючи наці¬онально-демократичний фронт, щоб виправдати вбивство дитини або простого рикші?
Я зупинив моторикшу і звелів одвезти мене на набереж¬ну Мітхо.
ЧАСТИНА ЧЕТВЕРТА Розділ перший
Я дав Фуонг грошей, щоб вона пішла з сестрою в кіно і не заважала мені ввечері. Пообідавши з Домінгесом, я си¬дів у своїй кімнаті і чекав Віго. Він прийшов рівно о Деся¬тій. Віго попросив пробачення, що не може нічого пити: мовляв, дуже стомився, і якщо вип’є хоч трохи, йому захо¬четься спати, — день був для нього дуже тяжкий.
—	 Вбивства? Нещасливі випадки?
—	 Ні. Дрібні крадіжки. І кілька самогубств. Тутешні люди полюбляють азартні ігри, а коли все програють — укорочують собі віку. Можливо, я не став би поліцейським, якби знав, скільки часу мені доведеться пробувати у мор¬гах. Ненавиджу запах нашатирю... А втім, пива я, мабуть, вип’ю.
—	 На жаль, у мене немає холодильника.
—	 Не те що в морзі. Тоді трошечки англійського віскі.
Я згадав ту ніч, коли ми з ним спустились у морг і нам
витягли Пайлів труп, наче тацю з кубиками льоду.
—	 Значить, ви не їдете в Англію?—спитав він.
■— А ви вже довідалися?
■— Так.
Я простягнув йому склянку віскі — нехай бачить, що моя рука не тремтить, що я спокійний.
—	 Віго, поясніть мені, чому ви вирішили, що я причет¬ний до вбивства Пайла? І задля чого, по-вашому? Щоб ло- вернути Фуонг? Чи, може, вважаєте, що я помстився за те, що втратив її?
—	 Ні. Я не такий дурний. Ніхто не бере собі на згадку книжок свого ворога. Онде вона у вас на полиці: «Роль Заходу». Хто такий цей Иорк Гардінг?
—	 Він і є та людина, яку ви розшукуєте, Віго. Він убив Пайла — з далекого прицілу.
—	 Не розумію.
—	 Він журналіст вищого рангу — їх називають дипло¬матичними оглядачами. Він вигадує яку-небудь ідею, а по¬тім штучно підганяє під неї факти. Пайл прибув сюди з го¬ловою, напакованою ідеями Йорка Гардінга. Гардінг якось заїжджав сюди на тиждень по дорозі з Бангкока до Токіо. І Пайл став на хибний шлях: узявся втілювати Гардінгові ідеї в життя. Гардінг писав про «третю силу». Пайл органі¬зував її — знайшов дрібного, паскудного бандита з двома тисячами солдатів і парою приручених тигрів. Пайл встряв не в свою справу.
—	 Аз вами такого не трапляється?
—	 Намагаюсь, щоб не траплялося.
—	 Але вам це не вдається, Фаулере.
Я чомусь згадав капітана Труєна і ту ніч у хайфонській курильні опіуму; здавалося, відтоді минуло багато років. Як він тоді сказав? Що всі ми рано чи пізно втручаємося в що-небудь у хвилини збудження.
—	 З вас був би чудовий священик, Віго, — сказав я. — У вас є щось таке, ш/з %5удить бажання сповідатися... коли тільки є в чому сповідатися.
—	 Мене* ніколи не приваблювала роль сповідника.
—	 Але ж вам доводилося вислухувати зізнання?
—. Час від часу.
—	 Напевне, тому, що ваша робота, як і робота свяще¬ника, навчила вас не жахатися, а, навпаки, співчувати. «Мосьє Флік \ я повинен щиро розказати вам, чому я роз¬черепив голову цій бабусі». — «Гаразд, Гюставе, сідай і роз¬повідай про все до ладу».
—	 У вас багата фантазія. А ви чому не п’єте, Фаулере?
—	 Злочинцеві небезпечно пити з офіцером поліції.
—	 Я ніколи не казав, що ви злочинець.
—	 А якщо алкоголь розв’яже мені язика і я захочу по¬каятись? Адже у вашій професії не заведено зберігати тай¬ну сповіді.
—	 Той, хто сповідається, рідко думає про тайну сповіді, 
навіть тоді, коли він відкриває душу перед священиком. Сповідаються з інших міркувань.	/
—	 Щоб очиститися?
—	 Не завжди. Іноді людині хочеться подивитись на себе збоку. А іноді людина просто стомлюється від власної брех¬ні. Ви — не злочинець, Фаулере, але я хотів би знати, чому ви мені збрехали. Адже ви бачилися з Пайлом того вечора, коли він загинув.
—	 Які ви маєте підстави так вважати?
—	 Мені й на хвилину не спадало на думку, що ви вбили його. Навряд, щоб ви скористалися для цього іржавим баг¬нетом.
—	 Іржавим?	*
—	 Це подробиці, про які ми дізналися після розтину трупа. Але, як я вже вам казав, не це була причина його смерті. Він захлинувся у твані Дакоу. — Віго простягнув склянку, щоб я налив йому ще віскі. — Давайте тепер прига¬даємо. Ви заходили випити у «Континенталь» за десять хвилин по шостій?
—	 Так.
—	 А за чверть до сьомої ви розмовляли з якимось жур¬налістом біля входу в «Мажестік»?
—	 Розмовляв, з Вілкінсом. Усе це я вже розповідав вам, Віго. Тієї ж таки ночі.
—	 Пам’ятаю. Я вже перевірив. Дивно, як ви пам’ятаєте все до найменших подробиць.
—	 Я репортер, Віго.
—	 Можливо, час і не зовсім збігається, але хто ж може закинути вам, що ви вигадали хвилин десять в одному місці і хвилин п’ятнадцять — у другому? Звідки вам було знати, що ті хвилини можуть відіграти якусь роль? Звичайно, бу¬ло б підозріліше, якби все виявилось абсолютно точним.
—	 А хіба це не точно?
—	 Не зовсім. Було п’ять хвилин до сьомої, коли ви роз¬мовляли з Вілкінсом.
—	 Десять хвилин різниці.
—	 Авжеж. Про це я й кажу. І годинник вибив рівно шість, коли ви прийшли в «Континенталь».
—	 Мій годинник завжди поспішає, — сказав я. — Котра зараз година?
—	 Вісім хвилин на одинадцяту.
—	 А на моєму вісімнадцять хвилин. Погляньте.
Він навіть не повернув голови в мій бік і сказав:
—	 В такому разі час, коли, з ваших слів, ви розмовляли з Вілкінсом, не збігається аж на двадцять п’ять хвилин.
1 це за вашим годинником. А це вже чимала неточність, правда ж?
—	 Можливо, я в думці вніс поправку. А може, того дня поставив годинник правильно. Іноді я це роблю.
—	 Цікаво те... — сказав Віго. — Підлийте трошки содо¬вої, надто міцне... Цікаво те, що ви зовсім не гніваєтесь на мене. Не зовсім приємно, коли тебе допитують, як я вас зараз.
—	 А мене це захоплює, як детективний роман. І, врешті, ви знаєте, що не я вбив Пайла, — ви самі так сказали.
—	 Я знаю; ви не були присутні при його вбивстві.
—	 Не розумію, що ви намагаєтеся довести, наголошую¬чи, ніби я був на десять хвилин пізніше тут і на п’ять — там?
—	 Це дає маленький запас, — відповів Віго, — запас вільного часу.
—	 Для чого?
—	 Щоб Пайл міг прийти і побачитися з вами.
—	 Чому вам так хочеться це довести?
—	 Через собаку, — сказав Віго.
—	 І твань на його лапах?
—	 На лапах не було твані. Був цемент. Бачите, того ве¬чора собака, ідучи за Пайлом, ступив десь у мокрий цемент. Я пригадав, що на першому поверсі вашого будинку працю¬ють будівельники, — вони й зараз там. Я щойно проходив повз них, коли йшов до вас. У цій країні завжди пізно кін¬чають роботу.
—	 А ви знаєте, скільки будинків тепер ремонтується? І скрізь є будівельники і мокрий цемент. Хто-небудь з буді¬вельників помітив собаку?
—	 Я, звичайно, спитав у них про це. Але якби вони на¬віть його й помітили, то все одно не сказали б. Я ж із по¬ліції.
Він замовк і відкинувся в кріслі, втупивши очі в свою склянку. Здавалося, він раптом розглядів зв’язок подій і був зараз думками десь далеко звідси. По його руці повза¬ла муха, але він навіть не поворухнувся, — Домінгес, і той прогнав би її. У цьому відчувалася якась сила, прихована і непохитна. Хто знає, можливо, він навіть молився.
Я підвівся і, розсунувши портьєру, пройшов у спальню. Мені нічого там не було потрібно — просто хотілося хоч на хвилинку втекти від мовчання, що сиділо в кріслі. Книжки з малюнками знову лежали на полиці. Між баночками з кос¬метикою Фуонг засунула телеграму для мене: якесь пові¬домлення з редакції в Лондоні. Я не мав охоти читати її. Все було так, як і до появи Пайла. Кімнати не міняються,
прикраси стоять там, де їх поставлено, тільки серце старіє.
Я повернувся до вітальні, і Віго підніс до губів склянку.
—	 Мені нічого вам сказати, — мовив я. — Анічогісінько.
—	 Тоді я піду, — сказав він. — Гадаю, що більше не буду вас турбувати.
Біля дверей він обернувся, ніби йому не хотілося позба¬витись надії — своєї чи моєї.
—	 Дивно, що ви того вечора пішли дивитися такий фільм. Ніяк не подумав би, що вам подобаються історичні фільми. Що ви дивилися? «Робіна Гуда»?
—	 Здається, «Скарамуш». Треба було згаяти час і роз¬віятись.
—	 Розвіятись?	*
—	 У кожного з нас, Віго, є свої неприємності, — стрима¬но пояснив я.
Коли Віго пішов, мені лишалося чекати ще цілу годину, доки повернеться Фуонг — єдина жива душа для мене. Не¬зрозуміло, чому прихід Віго так схвилював мене. У мене було таке почуття, наче якийсь поет приніс на суд свої вір¬ші, а я необережно знищив їх. Сам я не маю покликання,— не можна ж газетну роботу серйозно вважати за покликан¬ня, — але я здатний розглядіти покликання в іншій людині. Тепер, коли Віго пішов, щоб здати в архів незакінчену слідчу справу, я шкодував, що мені забракло мужності гук¬нути його назад і сказати: «Ви не помилились. Я бачив Пайла того вечора, коли його вбили».
Розділ другий 1
По дорозі до набережної Мітхо назустріч мені трапилося кілька карет швидкої допомоги, що їхали від Шолона в напрямку площі Гарньє. З виразу облич перехожих можна було бачити, з якою швидкістю поширюються чутки: на ву¬лицях усі очі зверталися до тих, хто, як і я, їхав від площі Гарньє, з надією довідатися, що сталось. Але коли я в’їж¬джав у Шолон, то вже випередив поголос: там спокійно' займалися своїми справами, ніщо не порушувало ритму бу¬денного життя, — люди ще нічого не знали.
Я розшукав склад містера Чжоу і піднявся сходами в його квартиру. Там ніщо не змінилося. Кішка і собака ганя¬лись одне за одним — з підлоги на картонні коробки, звідти на валізу, — мов шахові коні, що ніяк не можуть зіткнути¬ся в єдиноборстві. На підлозі повзала мала дитина, а. двоє  
дідів, як і тоді, грали в маджонг. Не було тільки молоді. Ледве я переступив поріг, як одна з жінок узялася налива¬ти мені чай. Стара сиділа на ліжку і розглядала свої ноги.
—	 Можна бачити мосьє Хена? — спитав я і заперечли¬во похитав головою, відмовляючись од чаю: не мав ніякої охоти знову розпочинати безконечну церемонію з цим гір¬ким пійлом.
—	 Il faut absolument que je vois M. Hengl.
Здавалося, неможливо пояснити їм, як багато це для
мене важить, але, очевидно, їх занепокоїло те, що я так різ¬ко відмовився від чаю. А може, у мене, як і в Пайла, на чере¬виках була кров. У всякому разі, після хвилинного вагання одна з жінок провела мене вниз, а потім по двох людних ву¬лицях, завішаних вивісками, і залишила коло входу в при¬міщення, яке на Пайловій батьківщині назвали б «похорон¬ним салоном». Приміщення було застановлене кам’яними урнами, що в них деякі китайці зберігають прах своїх по¬кійників.
—	 Де мосьє Хен? — спитав я старого китайця, що стояв у дверях. — Мосьє Хен.
Навряд чи можна було знайти відповідніше місце, щоб гідно завершити сьогоднішній день, який почався з огляду плантаторової еротичної колекції і тривав серед трупів на площі. Хтось обізвався з приміщення, китаєць посторонився і пропустив мене всередину.
Сам Хен люб’язно зустрів мене і провів у маленьку внут¬рішню кімнатку з чорними різьбленими стільцями, які сто¬ять попід стінами в кожній китайській вітальні — незручні, непривітні. Але я відчув, що цього разу на стільцях сиділи, тому що на столику стояло п’ять маленьких чайних чаше¬чок, дві з них були ще не допиті.
—	 Я перервав ваше засідання, — сказав я.
—	 Ділова розмова,— ухильно мовив містер Хен.— Не дуже важлива. Я завжди радий вас бачити, містере Фаулер.
—	 Я прийшов до вас з площі Гарньє, — сказав я.
—	 Так я й подумав...
—	 Отже, ви чули...
—	 Мені подзвонили по телефону. Сказали, що мені кра¬ще якийсь час триматися якнайдалі від складу містера Чжоу. Поліція сьогодні буде дуже активна.
—	 Але ж ви не маєте до цього ніякого відношення.
—	 Поліція повинна знайти винуватця.
—	 Це знову Пайлова робота, — сказав я.
—	 Авжеж.
—	 Це страшний злочин.
—	 Генерал Тхе такий невитриманий...
—	 А пластмаса — небезпечна іграшка для хлопчаків з Бостона. Хто Пайлів хазяїн, Хене?
—	 В мене склалося таке враження, що містер Пайл в основному діє на власний розсуд.
—	 Хто ж він? УСС? 1
—	 Суть не в початкових літерах.
—	 Що мені робити, Хене? Його треба вгамувати.
—	 Напишіть правду. Чи це неможливо?
—	 Моя газета не цікавиться генералом Тхе. Вона ціка¬виться такими людьми, як ви, Хене.
—	 А ви справді хочете вгамувати Пайла, містере Фау¬лер?
—	 Якби ви тільки його бачили. Він стояв там і говорив, що все це — жахливе непорозуміння, що там мав відбутися парад. Він сказав, що, перше ніж іти до посланника, йому треба почистити черевики.
—	 Звичайно, ви могли б розповісти про все, що знаєте, поліції.
—	 її теж не цікавить генерал Тхе. Та й хіба вони по¬сміють зачепити американця? Він користується диплома¬тичною недоторканністю. Закінчив Гарвардський універси¬тет. Посланник ним дуже задоволений. Хене, там була жінка... її дитина... вона закрила її своїм солом’яним капе¬люхом. Ніяк не можу забути. І ще інша дитина, у Фат- Дьємі...
—	 Заспокойтеся, містере Фаулер.
—	 Що він іще може накоїти, Хене? Скільки бомб і мерт¬вих дітей можна видобути з однієї коробки «Діолак- тону»?
—	 Ви згодні допомогти нам, містере Фаулер?
—	 Він безоглядно вдирається в чуже життя, і люди ги¬нуть через його дурість. Шкода, що ваші не підстрелили його на річці, коли він плив з Нам-Діня. Скільки людей було б урятовано.
—	 Я згоден з вами, містере Фаулер. Його треба вгаму¬вати. У мене ось що на думці. — Хтось обережно кашлянув за дверима, потім сплюнув. — Ви не могли б його запроси¬ти сьогодні повечеряти у «В’є мулен»? Між пів на дев’яту й пів на десяту.
—	 Що це дасть?..
—	 Ми поговорили б з ним по дорозі, — сказав Хен.
—	 А якщо він буде зайнятий?
«— Мабуть, краще буде, коли ви попросите його зайти до вас, припустімо, о пів на сьому. В цей час він буде вільний і неодмінно прийде. Якщо він згодиться повечеряти з вами, підійдіть до вікна з книжкою, ніби вам у кімнаті не видно.
—	 Чому саме у «В’є мулен»?
—	 Цей ресторан коло мосту Дакоу; гадаю, ми там змо¬жемо знайти місцинку, щоб спокійно поговорити з ним.
—	 Що ви з ним зробите?
—	 Ви ж не хочете цього знати, містере Фаулер. Але обі¬цяю вам: ми поведемося з ним так делікатно, наскільки до¬зволять обставини. — Невидимі Хенові друзі завовтузилися за стіною, мов пацюки. — Ви зробите це для нас, містере Фаулер?
—	 Не знаю, — сказав я. — Не знаю.
—	 Рано чи пізно, — сказав Хен, і я згадав слова капі¬тана Труєна, сказані в курильні опіуму, — людина мусить стати на чий-небудь бік. Якщо вона хоче лишитися людиною.
2
Я залишив у місії записку, в якій просив Пайла зайти до мене, а потім пішов у «Континенталь» випити. Уламки при¬брали; пожежна команда полила площу водою. Тоді я й гадки не мав про те, яке значення матиме кожний мій крок, кожна хвилина. У мене навіть промайнула думка, чи не про¬сидіти в барі весь вечір, щоб уникнути призначеного поба¬чення. Але потім я подумав, що, можливо, мені вдасться налякати Пайла, змусити його припинити свою діяльність, попередивши, що йому загрожує небезпека, хоч яка б вона була. Я допив пиво і пішов додому, а вдома в мене виникла надія, що Пайл не прийде. Я спробував читати, але на по¬лиці не було нічого, що могло б захопити мою уяву. Мене, напевне, заспокоїла б люлька, та нікому було її приготувати. Я мимоволі дослухався і нарешті почув звуки ходи. Хтось постукав. Я відчинив двері: то був Домінгес.
—	 Чого вам, Домінгесе? — спитав я.
Він здивовано глянув на мене.
—	 Мені? — І подивився на свого годинника.— Я завжди приходжу в цей час. Телеграми готові?	»
—	 Пробачте... Зовсім забув. Ні, не готові.
—	 А репортаж про бомби? Невже ви нічого не напи¬шете?
—	 Прошу вас, Домінгесе, складіть телеграму самі. Не знаю, що зі мною... Я був там, і мене, мабуть, усе це трохи приголомшило. Мені важко думати про сьогоднішній випа¬док мовою телеграм.— Я ляснув москіта, що дзижчав у мене над вухом, і помітив, як Домінгес інстинктивно здригнув¬ся.— Не хвилюйтесь, я його не вбив.
Домінгес болісно усміхнувся. Йому важко було поясни¬ти свою огиду до вбивства; зрештою, він був християнин, один із тих, хто навчився в Нерона перетворювати людські тіла на смолоскипи  .
—	 Може, я чим-небудь можу вам допомогти? — спитав Домінгес.
Він не пив, не їв м’яса, не вбивав. Я заздрив лагідності його душі.
—	 Ні, Домінгесе. Залиште мене сьогодні самого.
Я спостерігав у вікно, як він переходив вулицю Катіна. Якраз навпроти мого вікна зупинився біля тротуару рикша. Домінгес хотів найняти його, але той заперечливо похитав головою. Очевидно, чекав клієнта, який зайшов в одну з крамниць, бо на цьому розі вулиці стоянки рикш не було. Поглянувши на годинник, я здивувався, що чекаю на Пай-ла не більш як десять хвилин, і коли Пайл постукав, я усві¬домив, що не чув його ходи.
—	 Прошу.
Але, як завжди, перший увійшов собака.
—	 Я зрадів, одержавши вашу записку, Томасе. Вранці мені здалося, що ви на мене розгнівались.
—	 Можливо, що й розгнівався. Видовище було не з при¬ємних.
—	 Ви тепер знаєте так багато, що вам можна розповісти ще дещо. Сьогодні я бачив генерала Тхе.
—	 Бачили його? Хіба він у Сайгоні? Певне, приїхав подивитися, що накоїла його бомба.
—	 Тільки це між нами, Томасе. Я повівся з ним дуже суворо.
Він говорив, наче капітан шкільної команди, який дові¬дався, що один з його хлопців порушив правила гри. І все ж я запитав його з якоюсь надією:
—	 Ви порвали з ним?
—	 Я сказав йому, що коли він дозволить собі ще одну таку необдуману диверсію, то ми з ним не будемо більше мати ніяких справ.
—	 Значить, ви з ним ще не порвали, Пайле?
Я роздратовано відштовхнув собаку, який обнюхувар мої ноги.
—	 Я не міг... Сидіти, Герцог... Кінець кінцем, він наша єдина надія, коли говорити про майбутнє. Якщо з нашою допомогою він прийде до влади, ми зможемо спиратися на нього.
—	 Скільки ж людей має загинути, перше ніж ви зрозу¬мієте?..
Та я усвідомлював, що даремно говорю про це.
—	 Що зрозуміємо, Томасе?
—	 Що в політиці не буває такої речі, як вдячність.
—	 Принаймні вони не будуть ненавидіти нас, як нена¬видять французів.
—	 Ви певні цього? Іноді ми відчуваємо щось схоже на любов до наших ворогів і ненавидимо наших друзів.
—	 Ви міркуєте, як типовий європеєць, Томасе. Ці люди не такі вже й складні.
—	 І це все, чого ви навчилися за кілька місяців? Скоро ви будете називати їх дітьми.
—	 Звичайно... з певного погляду.
—	 Покажіть мені хоч одну дитину, в якій усе було б просто/Замолоду ми являємо собою заплутаний клубок, в якому важко розібратися. І, тільки старіючи, стаємо про¬стішими.
Але до чого вся ця розмова? В доказах кожного з нас було щось необгрунтоване. Я передчасно заговорив мовою передової статті. Підвівшись, я підійшов до книжкової по¬лиці.
—	 Що ви шукаєте, Томасе?
—	 Хочу прочитати вам вірша, який мені колись дуже подобався. Ви можете сьогодні повечеряти зі мною, Пайле?
—	 З великою приємністю, Томасе. Я такий радий, що ви більше на мене не гніваєтесь. Я знаю, що ви не згодні зі мною, що в нас різні погляди, але ж можна маїи різні погляди і все ж бути друзями, правда?
—	 Не знаю. Мабуть, ні?
—	 Кінець кінцем, Фуонг важливіша, ніж усе це.
—	 Невже ви справді так думаєте, Пайле?
—	 Та вона важливіша за все на світі! Для мене. І для вас, Томасе.
—	 Для мене вже ні.
—	 Сьогодні сталася жахлива річ, Томасе, але через тиж¬день усе забудеться, ось побачите. До того ж ми подбаємо про сім’ї тих, що загинули.	о
—	 Хто це «ми»?
—	 Ми зв’язалися по телеграфу з Вашінгтоном. Нам до¬зволено використати частину наших коштів...
Я перервав його:
—	 Може, повечеряємо у «В’є мулен»? Між дев’ятою і пів на десяту? 
—	 Де хочете, Томасе.
Я підійшов до вікна. Сонце вже сідало десь за дахами. Велорикша все ще дожидав свого клієнта. Я подивився на нього, і він підвів до мене голову.
—	 Ви на когось чекаєте, Томасе?
—	 Ні. Ось якраз те місце, яке я шукав.— Щоб не ви¬крити себе, я почав читати, тримаючи книжку у світлі остан¬ніх променів сонця:
По місту жену я, мов вихор стрімкий, *
І люди питаються: «Хто це такий?»
Потрапить під колесо хам — не журюсь:
Від нього грошима завжди відкуплюсь.
Як є в тебе гроші, тоді не біда І Чудово, як є в тебе гроші! 
—	 Який безглуздий вірш,— сказав Пайл несхвально.
—	 Автор був зрілим поетом уже в дев’ятнадцятому сто¬літті. їх тоді було не так багато.
Я знову глянув униз на вулицю. Велорикша зник.
—	 У вас нема чого випити?—спитав Пайл.
—	 Є, але я думав, що ви не...
—	 Мабуть, я починаю розбещуватись,— сказав Пайл.— Під вашим впливом. Як бачите, ваше товариство корисне для мене.
Я пішов по пляшку та склянки, але приніс тільки одну склянку і мусив іти за другою, а потім довелося сходити по воду. Все, що я робив того вечора, забирало багато часу.
—	 Знаєте, у мене чудові батьки,— сказав Пайл.— Тіль¬ки, може, надто суворі. У нас один з найстаровинніших бу¬динків на Честнат-стріт. Мати колекціонує скло, а батько, коли не морочиться з своїм камінням, розшукує рукописи і прижиттєві видання Дарвіна. Розумієте, вони живуть у минулому. Може, тому Иорк справив на мене таке вражен¬ня. Він ніби відчиняє перед вами двері в сучасне життя. Мій батько — ізоляціоніст.
—	 Мені, напевне, сподобався б ваш батько,— сказав я.— Адже я теж ізоляціоніст.
Того вечора тихий Пайл був незвичайно балакучий. Я не чув усього, що він говорив: мої думки були десь далеко- Я намагався переконати себе, що містер Хен має в своєму розпорядженні й інші засоби, крім найбільш простого і гру¬бого. Проте я знав, що в такій війні, як ця, немає часу на вагання: кожен застосовує ту зброю, яка потрапить під ру¬ки: французи — напалмові бомби, містер Хен — кулю або ніж. Надто пізно я переконався в тому, що не можу буті| суддею. Нехай Пайл виговориться, а потім я попереджу його. Він міг би переночувати у мене. Вони ж не вдеруться сюди, в мою квартиру! Здається, в цей час він розповідав про свою стару няньку.
—	 Правду кажучи, я любив її більше, ніж матір, а які вона пекла пиріжки з чорницями!..
Тут я перебив його:
—	 Ви тепер носите з собою револьвер... після тієї ночі?
—	 Ні. У нас в місії заборонено...
—	 Але ж ви на секретній службі?
—	 Все одно це ні до чого. Якщо мене захочуть убити, то й револьвер не допоможе. А до того ж у мене зір ніку¬дишній. В університеті мене прозвали «Кажаном» за те, що я майже нічого не бачу в темряві. Одного разу, коли ми дуріли з хлопцями... — І він знову поринув у спогади.
Я підійшов до вікна. Навпроти стояв велорикша. Мені здалося, що то був інший, але я не міг сказати напевно: всі вони такі схожі один на одного. А може, той, перший, і справді чекав на клієнта. Мені спало на думку, що Пай- лові буде безпечніше в місії. Після того як я подав сигнал, вони, очевидно, вже встигли скласти план на цей вечір, план, в якому особливу роль відігравав міст Дакоу. Я не ро¬зумів, чому вони обрали саме цей міст. Не буде ж Пайл таким дурнем, щоб їхати через нього після заходу сонця? А з нашого боку міст завжди охороняли озброєні полі¬цейські.
—	 Я весь час розмовляю сам,— сказав Пайл.— Не знаю чому, але сьогодні я якось...
—	 Говоріть, говоріть,— сказав я.— Мені просто хочеть¬ся помовчати. Може, краще відкладемо цю вечерю?
—	 Ні, не треба. Мені й так здавалося, що ви почали уни¬кати мене відтоді, як... ну, розумієте...
—	 Відтоді, як ви врятували мене,— сказав я й не зміг приховати болю від рани, що роз’ятрив своїми словами.
—	 Ні, я не про те. А все ж як ми щиро поговорили тієї ночі, пам’ятаєте? Немов розмовляли востаннє. Я багато тоді про вас дізнався, Томасе. Я з вами не згодний, розу¬мієте, але, напевне, для вас так краще — ні в що не втруча-' тися. Ви не здали своїх позицій і навіть тоді, коли вам покалічило ногу, залишились нейтральним.
—	 Рано чи пізно настає переломний момент,— сказав я.— В якусь хвилину ви піддастеся вашим почуттям і...
—	 Для вас ця хвилина ще не настала. І сумніваюся, чи коли-небудь настане. Я теж ніколи не змінюся. Хіба що тільки після смерті,— додав він весело.
—	 Навіть після всього, що сталося сьогодні вранці? Не¬вже і це не може змінити ваших поглядів?
—	 Що ж, війна вимагає жертв,— сказав він.— Шкода, звичайно, але не завжди влучаєш у ціль. У всякому разі, вони загинули за справедливу справу.
—	 А коли б на місці їх була ваша стара нянька, що пекла вам пиріжки з чорницями? Що б ви сказали тоді?
Він не звернув уваги на мій закид, висловлений досить лагідно.
—	 Можна навіть сказати, що вони загинули^а демокра¬тію,— додав він.
—	 Не знаю, як це можна перекласти на мову в’єтнам¬ців...
І раптом я відчув страшенну втому. Мені захотілося, щоб він швидше пішов звідси й загинув. Тоді я зміг би почати своє життя спочатку — з тієї хвилини, як він увійшов у нього.
—	 Ви, певне, ніколи не будете ставитися до мене поваж¬но, Томасе,— поскаржився Пайл з якоюсь хлоп’ячою весе¬лістю, що її немов приберіг саме для цього вечора.— Знає¬те що? Фуонг пішла в кіно, давайте згаємо разом весь ве¬чір, гаразд? Мені нічого робити.— Здавалося, хтось під¬казує йому, яких слів добирати, щоб позбавити мене змоги відступити.— Чому б нам не піти в «Шале»? Я ще там не був від того самого вечора. Годують там не гірше, ніж у «В’є мулен», і там є музика.
—	 Мені б не хотілося згадувати про той вечір,— ска¬зав я.
—	 Пробачте. Іноді я буваю таким непроторенним дур¬нем. А що ви скажете про китайський ресторан у Шолоні?
—	 Щоб добре повечеряти там, треба замовити вечерю наперед. Може, ви боїтесь іти у «В’є мулен», Пайле? Ре¬сторан огороджено дротом, і там завжди на мосту поліція. Не будете ж ви таким дурнем, щоб їхати через Дакоу?
—	 Справа не в цьому. Я думав тільки про те, як чудово було б посидіти з вами якнайдовше.
Він незграбно провів по столу рукою і перекинув склян¬ку, яка впала на підлогу й розбилася.
—	 На щастя,— сказав він машинально.— Пробачте, То¬масе.
Я почав підбирати скалки і складати в попільничку.
—	 То як, Томасе? — Розбита склянка нагадала мені про пляшки в «Павільйоні», з яких витікало вино.— Я попере¬див Фуонг, що, може, піду куди-небудь з вами.
Як недоречно він вибрав слово «попередив»! Я підняв з нідлоги останню скалку.	і 
—	 В мёне сьогодні ділове побачення в «Межестіку», — сказав я,— і я звільнюся не раніше дев’ятої.
—	 Що ж, гаразд, тоді мені доведеться повернутися в мі¬сію. Тільки боюся, щоб мене там, як завжди, не затримали.
Дарма, треба дати йому цю одну-едину змогу врятува¬тися.
—	 А ви не поспішайте,— сказав я.— Якщо вас затри¬мають, приходьте пізніше просто до мене додому. Якщо ви не встигнете на вечерю, я повернусь о десятій і чекатиму на вас.
—	 Я дам вам знати...
—	 Не турбуйтеся. Приходьте просто у «В’є мулен», або зустрінемося тут.
У думці я полишив усе на того, в кого не вірив: нехай втрутиться, коли хоче, нехай підсуне йому на стіл нагальну телеграму, виклик до посланника... А не зможе змінити майбутнє — значить, його не існує.
—!■ А тепер ідіть, Пайле. У мене ще є деякі справи.
Прислухаючись, як віддаляється звук його ходи і стукіт собачих лап, я відчув якусь дивну кволість.
З
Коли я вийшов з квартири, до самої вулиці Орме не видно було жодного велорикші. Я дійшов пішки до ресто¬рану «Мажестік» і постояв трохи, спостерігаючи* як виван¬тажують американські бомбардувальники. Сонце вже за¬йшло, і люди працювали при світлі дугових ліхтарів. Мені навіть на думку не спало забезпечити собі алібі, але я ска¬зав Пайлові, що йду в «Мажестік», і мені чомусь не хоті¬лося брехати більше, ніж це було потрібно.
—	 Добрий вечір, Фаулере.— То був Вілкінс.
—	 Добрий вечір.
—	 Як нога?
—	 Уже не турбує.
—	 Послали добрячий матеріал?
—	 Я доручив це Домінгесові.
—	 А мені казали, що ви були там.
—	 Був. Але нам у газеті дають так мало місця. Навряд, щоб це дуже зацікавило редакцію.
—	 Нудне стало життя,— сказав Вілкінс.— Нам би жити в часи Рассела  і колишньої «Тайме». Депеші — повітря¬ною кулею. Можете не сумніватися. Рассел дав би мате¬ріал на ділу колонку навіть ось про це: розкішний готель, бомбардувальники, спадає ніч... В наші дні ніч ніколи не «спадає» — адже на телеграфі за кожне слово треба пла-тити.— Десь далеко вгорі ледь чутно дзвенів сміх; хтось розбив склянку, як Пайл. Звуки сипалися на нас, наче бурульки.— «У сяйві ламп — жінки прекрасні і найхороб- ріші мужі»,— із злістю продекламував Вілкінс.— Ви сьо¬годні вільні, Фаулере? Хочете де-небудь піддивитися?
—	 Саме їду вечеряти у «В’є мулен».
—	 Бажаю повеселитися. Там буде Грейнджер. їм слід було б спеціально рекламувати вечори, коли у них гуляє Грейнджер. Для тих, хто любить галас і бешкет.
Я побажав йому на добраніч і зайшов у кінотеатр поряд з рестораном. Еррол Флінн, а може Тайрон Пауер 1 (ніко¬ли не міг розрізнити їх у старовинних костюмах), гойдався на вірьовках, стрибав з балконів і гнав без сідла у роже¬вий світанок. Він рятував дівчину, вбивав свого ворога і був мов зачарований: його навіть ні разу не подряпали. Такі фільми чомусь розраховані на підлітків, але вигляд царя Едіпа, коли він виходить з кривавими ямами замість очей з палацу в Фівах, був би кращою підготовкою до су¬часного життя. Зачарованих людей тепер немає. Щастя супроводжувало Пайла і у Фат-Дьємі, і коли він повертався з Тай-Ніня, але щастя не вічне. І друзі містера Хена мали дві години для того, аби пересвідчитись, що чари не діють. Поруч зі мною сидів французький солдат, поклавши руку на коліна дівчині, і я позаздрив невибагливості його щастя чи його горя — одне слово, тому, що він почуває цю мить. Я вийшов, не досидівши до кінця сеансу, взяв велорикшу і поїхав у «В’є мулен».
Ресторан був обведений дротяною огорожею від ручних гранат, в кінці мосту стояли на варті двоє поліцейських. Хазяїн ресторану, що погладшав на своїх ситих бургунд¬ських стравах, особисто провів мене за огорожу. Всередині пахло каплунами і маслом, що розтопилося від задушливої вечірньої спеки.
—	 Вас запросив мосьє Грейнджер? — спитав він.
—	 Ні.
—	 Столик для одного?
В ту мить я вперше подумав про майбутнє і про запи¬тання, на які мені, певне, доведеться відповідати.
—	 Для одного,— відповів я, ніби стверджуючи цим уго¬лос, що Пайл мертвий.
	 і
1 Відомі американські кіноактори.
У ресторані була тільки одна зала, і Грейнджерова ком¬панія розсілася за великим столом у самому кінці; хазяїн запропонував мені маленький столик майже біля самої дротяної огорожі. У вікнах не було шибок: боялися гострих скалок. Я впізнав декого з Грейнджерових гостей і вкло¬нився їм, перше ніж сісти за столик. Сам Грейнджер дивив-ся кудись убік. Я не бачив його вже кілька місяців; від того вечора, як Пайл закохався, ми зустрічалися тільки раз. Напевне, того вечора до його свідомості крізь алкогольний туман дійшло якесь моє образливе зауваження, тому що він сидів тепер насупившись, хоч мадам Дюпре, дружина офіцера з відділу інформації, І капітан Дюпар, з відділу преси, кивали мені й кликали до себе. За столом сидів якийсь огрядний чоловік (здається, власник готелю у Пном¬пені), молода француженка, якої я ніколи раніше не бачив, і ще два чи три чоловіки, яких я до цього зустрічав у ба¬рах. На цей раз зібралася на диво спокійна компанія.
Я замовив пастіс — хотів дати Пайлові час надійти; пла¬ни ж бо часто руйнуються, і поки я не почав вечеряти, все ще можна було на щось сподіватися. А потім я подумав: на що мені сподіватися? Що отому УСС, чи як там нази¬вається Пайлова банда, пощастить? На дальший успіх пластмасових бомб і процвітання генерала Тхе? Чи, може, такий, як я, повинен сподіватися чуда: а може, містер Хен знайде який-небудь інший спосіб вплинути на Пайла — не вбивство? Все було б куди простіше, якби нас обох убили по дорозі з Тай-Ніня. Я просидів хвилин з двадцять над своїм пастісом, а потім замовив вечерю. Було майже пів на десяту, тепер він уже не прийде.
Мимоволі я весь час дослухався. Чого я чекав? Крику? Пострілу? Метушні поліції за огорожею? Але я, напевне, все одно нічого не почув би, тому що Грейнджерова ком¬панія вже розвеселилася. Власник готелю, у якого був при¬ємний, хоч і нерівний голос, завів пісню, і, коли вистрели¬ла ще одна пляшка шампанського, всі, крім Грейнджера, приєдналися до нього. Грейнджер сидів, утупивши в мене налиті кров’ю очі. Чи не думає він почати зі мною бійку? Для Грейнджера супротивник з мене був поганенький.
Вони співали якусь сентиментальну пісню, і, колупаючи без усякого апетиту свого каплуна по-герцогському, я впер¬ше відтоді, як довідався, що Фуонг у безпеці, подумав про неї. Я згадав, як Пайл, сидячи на долівці в сторожовій ве¬жі й чекаючи нападу в’єтмінців, сказав: «Вона мені здає¬ться свіжою, як квітка»,— а я зневажливо відповів: «Не¬щасна квітка». Тепер вона ніколи не побачить Нової Англії, ніколи не навчиться грати в канасту. Можливо, у неї ніколи не буде забезпеченого життя. Яке я маю право турбу¬ватися про неї менше, ніж про забитих на площі? Страж¬дання не збільшується від кількості тих, що страждають; в одній людині можуть зосередитись усі страждання світу. А я міркував як журналіст, зважаючи лише на кількість, і тому зрадив свої власні принципи; я так само, як і Пайл, втрутився в життя, і мені здавалося, що тепер я не зможу ухвалити жодного рішення так просто, як раніше. Я погля¬нув на годинник — було майже чверть до десятої. А може, його все-таки затримали в місії, і, може, той «хтось», в кого він вірить, допоміг йому і Пайл сидить зараз у своєму кабі¬неті в місії і нетерпляче розшифровує телеграму, а потім, тупаючи ногами, підніметься сходами в мою кімнату на вулиці Катіна. І я подумав: «Якщо він прийде, я розкажу йому все».
Грейнджер несподівано підвівся з-за столу і підійшов до мене. Він навіть не помітив стільця, що стояв перед ним, і, спіткнувшись, ухопився за ріжок мого столика.
«— Фаулере,— сказав він,— вийдемо звідси.
Я поклав на стіл гроші й пішов за ним. В мене не було настрою битися з ним, але в ту хвилину я б не заперечу¬вав, якби він добре мене відлупцював. Адже в наші дні так важко спокутувати гріхи.
Він сперся ліктями на парапет мосту; двоє поліцей¬ських стежили за ним здаля.
—	 Мені треба поговорити з вами, Фаулере,— сказав він.
Я підійшов до нього на відстань удару і став чекати. Він
стояв незворушно, неначе алегоричне зображення всього того, що я ненавиджу в Америці,— такий же незграбний, як і статуя Свободи, такий же безглуздий. Він сказав:
—	 Думаєте, я набрався? Помиляєтесь.
—	 Що з вами, Грейнджере?
—	 Мені треба поговорити з вами, Фаулере. Не хочу си¬діти там з тими жабниками сьогодні. Я не люблю вас, Фаулере, але ви розмовляєте по-англійському... Майже по- англійському...— Він стояв, налігши на парапет, широкий, безформний у напівтемряві, мов недосліджений материк на карті.
—	 Чого ви хочете, Грейнджере?
—	 Терпіти не можу лимонників — сказав Грейнджер.— Не розумію, як Пайл терпить вас. Мабуть, тому, що він бо- стонець. А я з Пітсбурга і пишаюся цим.
—	 Ну й пишайтеся на здоров’ячко!
—	 «Пишайтеся на здоров’ячко!» — Він невміло пер^-  
дражнив мою вимову.— Ну оті Ви говорите, наче у вас ка¬ша в роті. Думаєте, що стоїте вище за всіх, все знаєте краще за всіх.
—	 На добраніч, Грейнджере. Мене чекають.
—	 Не йдіть, Фаулере. Невже ви не маєте серця? Я не можу розмовляти з тими жабниками.
—	 Ви п’яний.
Я випив два бокали шампанського — оце 1 все. А ви на моєму місці не були б п’яні? Мені треба їхати на Північ.
—	 Ну й що з того?
—	 А хіба я не кавав вам? Мені чомусь здається, що про це всі знають. Вранці я одержав від дружини телеграму.
—	 І що?
—	 У сина поліомієліт. Він у тяжкому стані.
—	 Яке нещастя...
—	 А чого вам жалкувати? Дитина ж не ваша.
—	 А ви не можете полетіти додому?
—	 Не можу. Газета вимагає матеріалів про якусь чорто¬ву операцію по очищенню території коло Ханоя, а Коннолі захворів. (Коннолі був його помічник).
—	 Співчуваю вам, Грейнджере. Я охоче допоміг би вам.
—	 Сьогодні день народження сина. Йому минає вісім років рівно о пів на одинадцяту за нашим часом. Ось чому я затіяв цю випивку, замовив шампанське. Тоді я ще нічого не знав. Треба ж кому-небудь розказати, Фаулере, а я не можу говорити з цими жабниками.
—	 Тепер поліомієліт, здається, виліковують.
—	 Хай він навіть залишиться калікою, Фаулере. Аби тільки жив. Якби мене покалічило, я не знав би що робити, а в нього голова розумна. Знаєте, що я робив, коли той виродок там співав? Молився богові. Якщо йому вже так потрібне чиєсь життя, хай забере моє.
—	 Ви вірите в бога?
■	— Хотілося б вірити,— сказав Г рейнджер. Він провів
долонею по обличчю, наче йому боліла голова, — не хотів показати, що витирає сльози.
—	 Я б на вашому місці напився,— сказав я.
—	 О ні. Я повинен бути тверезий. Не хочу потім згаду¬вати, що був п’яний тієї ночі, коли мій хлопчик умирав. Дружина ж моя не нап’ється!.,	'
—	 Хіба ви не можете повідомити в редакцію?
—	 Коннолі насправді не хворий. Він гайнув за якоюсь спідницею в Сінгапур. А мені доводиться його покривати. Якщо про це довідаються, його виженуть.— Грейнджер якось підтягнувся, його тіло не було вже таке безформне. — 
Пробачте, що затримав вас, Фаулере. Мені просто необхід¬но було з ким-небудь поговорити. А тепер треба йти прого¬лошувати тости. Дивно, що трапилися саме ви,— адже ви ненавидите мене.
—	 Хочете, я зроблю за вас кореспонденцію? Можна бу¬де сказати, що її написав Коннолі.
—	 Не вийде. У вас не той акцент.
—	 І не такий уже ви мені неприємний. Ваніше я багато чого не помічав.
—	 Ну, ми з вами завжди будемо жити, як кішка з соба¬кою. А за співчуття — спасибі.
«А чим я, власне, відрізняюся від Пайла? — подумав я.— Невже мене теж треба кинути у вир життя, щоб я зро¬зумів людське горе?»
Грейнджер повернувся в ресторан, і звідти почулися ра¬дісні вигуки його гостей. Я знайшов велорикшу й поїхав додому. Там нікого не було. Я сів і чекав до півночі. Потім, уже ні на що не сподіваючись, вийшов на вулицю і зустрів Фуонг.
Розділ третій
—	 Мосьє Віго приходив? — спитала Фуонг.
—	 Приходив. Він пішов з чверть години тому. Ну як, хо¬роший фільм?
Вона вже принесла в спальню тацю і тепер засвічу¬вала лампу.
—	 Дуже сумний, — сказала вона, — але барви чудові. А чого приходив мосьє Віго?
—	 Хотів розпитати мене про деякі речі.
—	 По які?
—	 Та про се, проте. Гадаю, він ужене буде мене тур¬бувати.
—	 Мені більше подобаються фільми з щасливим кін¬цем,— сказала Фуонг.— Хочеш курити?
—	 Давай.
Я ліг на ліжко, і Фуонг почала готувати люльку. Потім сказала:
—	 їй відрубали голову.
—	 Дивна річ! За що?
—	 У них була французька революція.
—	 A-а, історичний фільм. Зрозуміло.
—	 Все одно, фільм дуже сумний.
—	 Мене не дуже хвилюють герої минулого.
—	 А її коханий... він повернувся до себе на горище... він був такий нещасний, і він написав пісню,— розумієш, він був поет,— і незабаром ті люди, іцо відрубали голову його дівчині, стали співати цю пісню. То була «Марсельєза».
—	 Щось Не дуже схоже на історію,— сказав я.
—	 Він стояв у натовпі, коли вони Співали, і був дуже сумний; а коли він усміхався, було видно, що йому ставало Ще тяжче, що він думав про неї. Я дуже плакала, і сестра теж.
: — Твоя сестра? Не вірю.
—	 Вона дуже чутлива. Цей жахливий Грейнджер Té» був там. Зовеш п’яний і весь час сміявся. Хоч картина бу¬ла зовсім не весела. Навпаки, вона була сумна.
—	 Я його розумію,— сказав я.— Йому є що сьогодні святкувати. Його син видужує. Я чув сьогодні в «Конти- ненталі». Я теж люблю щасливий кінець.
Викуривши дві люльки, я відкинувся на шкіряну подуш¬ку і поклав руку на коліна Фуонг.
—	 Ти щаслива?
—	 Звісно,— озвалася вона неуважно. Очевидно, я не за¬слуговував на більш помірковану відповідь.
—	 Тепер у нас усе так, як було раніше,— збрехав я.— Як рік тому.
—	 Авжеж.
■>— Ти вже давно не купувала собі шарфів. Чому б тобі не сходити до крамниці?
—	 Завтра свято.
—	 A-а, правда. Я забув.
Ти ще не прочитав телеграми,— сказала Фуонг.
—	 Я й забув про неї. Не хочеться сьогодні думати про роботу. Та й пізно вже надсилати матеріал. Розкажи ще про картину.
—	 Ну, її коханий намагався вирятувати її з тюрми. Він потай приніс їй чоловіче вбрання і капелюх, які носять тю¬ремники, але якраз тоді, коли вона виходила з воріт, її во¬лосся розсипалось, і всі закричали: «Une aristocrate! Une aristocrate!» 1 Мені здається, що тут у фільмі неправильно  Треба було дати їй втекти. Тоді вони удвох заробили б ба¬гато грошей на тій його пісні і могли б поїхати за кордон, в Америку... чи в Англію,— додала вона, вважаючи це, мабуть, за хтозна-яку хитрість.
—	 Краще я прочитаю телеграму,— сказав я.— Дай боже, щоб мені завтра не треба було їхати на Північ* Хотілося б пожити спокійно з тобою.
Вона витягла конверта з-за баночок з кремом і подала мені.
Я розпечатав його і прочитав:
«Обдумала твого листа знову крапка дію нерозумно як ти й сподівався крапка доручила адвокатові розпочати справу про розлучення мотивуючи ти мене покинув крапка хай береже тебе бог з любов’ю до тебе Елен».
—	 Тобі треба буде їхати?
—	 Ні,— відповів я.— Мені не треба нікуди їхати. Прочи¬тай. Ось твій щасливий кінець.
Вона зіскочила з ліжка.
—	 Але ж це чудово! Треба піти розказати сестрі. Вона буде така рада. Я скажу їй: «Ти знаєш, хто я? Я — друга місіс Фаулер!»
Навпроти, на книжковій полиці, наче кабінетний портрет молодої людини з короткою зачіскою і чорним собакою бі¬ля ніг, стояла книжка «Роль Заходу», Пайл уже нікому не міг заподіяти зла. Я спитав Фуонг:
—• Ти дуже за ним сумуєш?
—	 За ким?
—	 За Пайлом.— Дивно, що навіть тепер, навіть у роз¬мові з нею я не міг назвати його на ім’я.
—	 Можна мені піти? Ну, прошу. Сестра так зрадіє.
—	 Ти одного разу кликала його уві сні.
—	 Я ніколи не пам’ятаю своїх снів.
—	 У вас було так багато спільного. Він був молодий.
—	 Ти теж не старий.
—	 Хмарочоси. Емпайр стейт білдінг \
Вона сказала якось нерішуче:
—	 Я хочу побачити Чеддарське міжгір’я 2.
—	 Але це тобі не Великий каньйон 8.— Я лагідно при¬тягнув її до себе на ліжко: —Мені дуже шкода, Фуонг.
—	 Прощо ти шкодуєш? Така радісна телеграма. Сестра...
—	 Гаразд, іди розкажи сестрі. Але спершу поцілуй мене, її тремтливі уста ковзнули по моєму обличчю, і вона
зникла.
Я згадав той перший день, коли Пайл сидів біля мене в «Континенталі» і дивився на маленьке кафе навпроти. Після його смерті життя моє налагодилось, але як би ме¬ні хотілося, щоб існував хтось, кому я міг би сказати, як я жалкую, що все так вийшло.
Березень 1952— червень 1955 
ЗСаги резидент
 

 
У казці, дія якої відбувається десь у непевній буду чині, здавалось би, не. слід наголошувати, що її персонажі не мають нічого спільного з живими людьми. Та все ж я хотів би запевнити, що жоден із моїх образів не списаний з когось,^ немає нині на Кубі такого поліцейського, як капітан Сегура, нема й такого британського посла, якого я вам змалював. Гадаю, що ніде не існує й начальника таємної розвідки, який хоч чим-небудь скидався б на мого героя.
АВТОР; 
Сумний жартує вельми зло Джордж Герберт
ЧАСТИНА ПЕРША Розділ перший 1
—	 Отой негр, що йде вулицею, нагадує мені вас, місте¬ре Уормолд,— мовив доктор Гассельбахер, дивлячись у вікно «Диво-бару».
Такий-бо вже був доктор Гассельбахер, що навіть через п’ятнадцять літ приятелювання чомусь величав свого дру¬га «містером»: мабуть, для нього справжня дружба потре¬бувала такої ж перевірки, як точний лікарський діагноз. І тому, може, тільки в годину смерті Уормолда, коли док¬тор Гассельбахер прийде, щоб засвідчити її, він назове, нарешті, свого друга Джімом.
Негр був сліпий на одне око і кульгав на одну ногу; на голові в нього стирчав старезний фетровий капелюх, а з-під подертої сорочки, наче з-під обшивки напівзруйнова- ного корабля, гостро випиналися ребра. Він обережно сту¬пав по тротуару під пекучим січневим сонцем і пильно ра¬хував кроки. Коли досяг «Диво-бару», то встиг налічити 1369. Відмірював крок повільно, щоб устигнути відзначити таке довжелезне число — «одна тисяча триста* шістдесят дев’ять». Усі знали його тут, на площі Насьйональ, де він іноді зупинявся, аби вперти якомусь туристові пакет пор¬нографічних листівок, а потім знову продовжував свою лічбу. Зате ввечері, повертаючись додому, старий знав на¬певне, скільки ярдів виміряв за день.
—	 Джо? — спитав Уормолд. — Не бачу, чим це я на нього так схожий, окрім того, що обидва ми криві. — Однак він усе-таки скоса глянув у велике дзеркало із написом «Cerveza Tropical» *, неначе злякавшись, чи не зробився  
він І справді такий старий та чорний по дорозі від своєї крамниці до бару. Та ні, обличчя його хоч і припало трохи пилом, коли минав портові споруди, все ж було таке, як і раніш, — задумливе і зморшкувате обличчя сорокалітньо¬го чоловіка, трохи молодшого за доктора Гассельбахера, проте кожен, глянувши на нього, одразу сказав би, що ці очі згаснуть скоріше, бо в них уже з’явилася лиховісна тінь — наслідок тяжких тривог, яких, на жаль, не вгамува¬ти ніякими ліками.
Негр, шкутильгаючи, зник за рогом. Вулиця була спов¬нена гомоном незліченних чистильників взуття.
—	 Тут справа не в ногах... А ви хіба не помічаєте схо¬жості?
—	 Ні.
—	 У нього всього-на-всього дві мети, — пояснив доктор Гассельбахер: — робити своє діло й лічити. Ну, і до того — він теж англієць.
—	 Н-не розумію...
Уормолд вихилив свою ранкову порцію «дайкірі» *. Сім хвилин ішов він до «Диво-бару», сім хвилин ітиме назад, шість хвилин на розмову з приятелем... Він поглянув на го¬динник і раптом пригадав, що той на хвилину спізнюється.
—	 Я хотів лише сказати, що він — порядний і надійний чоловік, — нервово закінчив Гассельбахер. — Ну, а як там Міллі?
—	 Чудово, — як завжди, відповів Уормолд, бо й справді вірив, що це так.
—	 Сімнадцятого їй мине сімнадцять?
—	 Еге ж. — Уормолд швидко озирнувсь, неначе бояв¬ся, що за ним хтось стежить, і знову поглянув на годин¬ник.— Прийдете перехилити з нами чарчину?
—	 Неодмінно, містере Уормолд. А хто ще буде?
—	 Та, думаю, нікого, крім нас трьох. Адже Купер поїхав додому, бідолаха Марло й досі в лікарні, а Міллі, як мені здається, не водиться ні з ким із нового складу консульства. Отож я й подумав, чи не посидіти нам тихо, по-сімейному.
—	 Вважаю за честь належати до вашої сім’ї.
—	 То що, замовимо обід у «Насьйоналі» чи, може, там... не зовсім зручно?
—	 Тут вам не Англія й не Німеччина, містере Уормолд. Дівчата в тропіках дозрівають куди раніше.
Віконниці в будинку навпроти з грюкотом розчинились і почали ритмічно гойдатися під подувом вітру — чах- чах! — наче маятник старого годинника.
—	 Мені пора, —сказав Уормолд.
■— Та ну-бо, ваші пилососи зачекають, містере Уормолд.
То був день гірких істин.
—	 ...Як і мої пацієнти, — посміхнувшись, докинув док¬тор.
—	 Люди часто хворіють, а от купувати пилососи їм не обов’язково.
—	 Через те ви й берете дорожче.
—	 І заробляю всього двадцять відсотків. Важко одкла- сти щось на чорний день.
—	 У наш час ніхто не заощаджує, містере Уормолд.
—	 Мені треба.., для Міллі, Коли зі мною щось ста¬неться...
—	 У наш час ніхто не вірить у довголіття, то нащо ж так хвилюватись?
—	 Усі тутешні заворушення погано впливають на тор¬гівлю. На біса людям пилосос, коли майже не буває струму?
—	 Можу позичити вам трохи грошей, містере Уормолд.
—	 Та що ви! Мова зовсім не про те. Мене турбує не сьогодні й навіть не завтра, а майбутнє.
—	 Тоді й поготів не варто хвилюватись. Адже існуємо ми в атомну епоху, містере Уормолд. Натиснуть кнопку — фі-і-іть — і всі до біса! Давайте краще вип’ємо ще по одній!
—	 А знаєте, що встругнула моя фірма? Прислала мені пилосос під назвою «Атомний котел».
—	 Невже наука сягнула так далеко?
—	 Звичайно, нічого атомного в ньому нема — тільки назва. Торік був «Турбореактивний», а от тепер — «Атом¬ний». Хоч і вмикають його, як і раніш, у штепсельну розетку.
—	 Чого ж тут хвилюватися? — знову повторив доктор Гассельбахер.
—	 Вони не розуміють, що така назва годиться для Аме¬рики, а не для нас. Ви ж знаєте, що наше духовенство по¬стійно кляне науку, яку використовують проти людства. Ми з Міллі ходили в неділю до церкви — вона ж бо так хоче, щоб я відвідував меси, — мабуть, не втрачає надії на¬вернути мене в свою віру... Так от, патер Мендес цілих півгодини розводився про дію водневої бомби. «Ті, — казав він, — хто вірить у рай на землі, перетворюють її в пекло». Досить переконливо й зрозуміло говорив... То як, ви дума¬єте, почувався я в понеділок, коли мені довелося прикра¬сити свою вітрину отим «Атомним котлом»? Не дивно бу¬ло б, якби місцеві харцизяки побили мені вікна камінням... А що скажуть в отих клятих сектах «Католицьке діяння», 
«Христос — цар небесний»?.. Просто не знаю, що й робити, Гассельбахере!	'	~
—	 Що? Продайте цей «Атомний котел» патерові Мен¬десу для єпіскопського палацу.
’ — Таж у нього вже є наш «Турбо». Чудова машина. Хоч ця теж не гірша. Має спеціальний всмоктувач для книж¬кових полиць. Ви ж знаєте, я абичим не торгую.*
—	 Авжеж, містере Убрмолд. А назву змінити не можна?
—	 Вони не схочуть. Надто вже пишаються нею. Вважа¬ють, що це їх найкраща вигадка після отої знаменитої рек¬лами: «Мете, чистить, вибиває, ні пилинки не лишає!» Знає¬те, до «Турбо» вони додають повітроочисник. Нічого не ска¬жеш, добряча штука. А вчора приходить якась жінка, гля¬нула на «Атомний котел» та й питає: чи може фільтр та¬кого розміру поглинути всі радіоактивні часточки?.. А як відносно стронцію-90? — поцікавилась вона далі.
—	 Я можу видати вам довідку щодо стронцію-90.
—	 Невже вас ніщо на світі не хвилює?
—	 У мене проти цього є своя таємна зброя, містере Уормолд. Мене цікавить передусім і над усе життя.
—	 Мене теж, але...
—	 Вас цікавлять лише люди, а вони смертні і зрадли¬ві... Даруйте, я зовсім не мав на думці вашої дружини. А якщо вас зацікавить саме життя — воно ніколи не зрадить. Мене, наприклад, давно вже захоплює проблема плісняви на сирі... А ви розгадуєте кросворди, містере Уормолд? Я дуже їх полюбляю, вони як ті люди — завжди приходять до певного кінця. Я можу за годину розв’язати будь-який кросворд, а от проблему плісняви на сирі, мабуть, ніколи не розв’яжу — хоч кожен з нас гадає, що колись... Якось я покажу вам свою лабораторію.
—	 Мені пора, Гассельбахере.
—	 Вам треба більше мріяти, містере Уормолд. У наш час найкраще ні на що не зважати. 
помічник Jlonec був людина запальна, і дуже не любив, ко¬ли його марно відволікали од іспанського видання «Конфі- деншл». Він тільки скоса позирав на чужинця, ніяк не на¬магаючись зацікавити його своїм крамом.
—	 Buenos dias l, — привітався Уормолд. Усіх нових від¬відувачів крамниці він розглядав з підозрою. Десять років тому якийсь чолов’яга прикинувся покупцем, а потім ви¬явилося, що він сам торгує суконками для витирання ма¬шин. Ну, той, звісно, був просто спритний шахрай. А цей... Важко навіть уявити собі людину, таку несхожу на покуп¬ця! Високий, елегантний, у гарному сірому костюмі й доро¬гому галстуку — від нього аж пашіло морським курортом і шкіряними кріслами фешенебельного клубу. Здавалося, от-от вимовить: «Посол зараз прийме вас». Пил з цієї пер¬сони, напевне, зчищало море або камердинер.
—	 Не тямлю по-тутешньому, — відказав незнайомий. Простацьке слівце одразу зіпсувало враження од його ко¬стюма, немовби він за сніданком заляпав його яйцем. — Ви ж англієць, так?
—	 Еге.
—	 Я хочу сказати — справжній англієць? За паспортом, ну, й таке інше?
—. Так. А в чім річ?
—	 А в тім, що краще мати справу з британською фір¬мою. Тоді хоч знаєш, на якому ти світі. Сподіваюся, ви ме¬не розумієте?
—	 То чим можу служити?
—	 Насамперед я хотів просто роздивитись. — Він пово¬дився так, наче зайшов у книгарню. — Але отой ваш тип так нічого й не второпав.
—	 Вас цікавить пилосос?
—	 Не те щоб цікавив, але...
—	 Ви хотіли б купити пилосос?
—	 Оце, голубе, ви вцілили в самісіньку точку.
Уормолдові здалося, що незнайомець навмисне так гово¬рить, вважаючи, мабуть, цей панібратський тон найбільш відповідним для крамниці на вулиці Лампарілья, хоч він зовсім не пасував до його елегантного одягу. Не так воно легко— наслідувати святого Павла й розмовляти з кожним його говіркою, не перемінивши спершу костюма.
—	 Ви не знайдете кращого за «Атомний котел»,—по¬жвавішав Уормолд.
—	 А як отой, що зветься «Турбо»?
—	 То теж добрячий пилосос. У вас велика квартира? 
—	 Я б не сказав...
■— Тут, як бачите, два комплекти щіток — оце для нати¬рання підлоги, а оце для поліровки. Даруйте, здається, нав¬паки. У «Турбо» повітряна енергія.
—	 Як це?
—	 Ну, він... Так тут написано: «З повітряною енергією».
—	 А оце чортовиння для чого?	*
—	 Це двостороннє сопло для килимів.
—	 Та що ви! Це дуже цікаво. А нащо двостороннє?
—	 Спочатку штовхаєте од себе, а потім тягнете до себе.
—	 От чудасія! — сказав незнайомець.— До біса прода¬ли, ге?
—	 Я тут єдиний представник фірми,
■— Усі тутешні персони, певно, хочуть мати тільки «Атом¬ний котел»?
»- Або «Турбореактивний».
—	 І державні установи?
—	 Звичайно. А що?
—	 Те, що годиться для них, підійде і для мене.
—	 А може, ви візьмете «Ліліпута»?
—	 Якого ще ліліпута?
■— Це скорочена назва «Маленького кімнатного пило¬соса з повітряною енергією».
■— Знову з повітряною енергією?
—	 А до чого тут я?
—	 Не іритуйтеся, голубе!
—	 Особисто я терпіти не можу назви «Атомний ко¬тел»! — вигукнув із серцем Уормолд. Йому чогось раптом здалося, що незнайомець — інспектор головної контори в Лондоні чи Нью-Йорку, Ну що ж, хай знає всю правду!
—	 Я розумію вас. Назва невдала. Скажіть, а ви їх конт¬ролюєте після продажу?
—	 Щокварталу, Безкоштовно, поки не вийде гарантія.
—	 І ви це робите самі?
—	 Ні, Лопес.
—	 Отой надутий тип?
—	 Сам я погано розуміюся на техніці. Досить мені тіль¬ки торкнутися котроїсь із цих штуковин, як вони чомусь псуються.
—	 Але ж ви водите машину?
—	 Воджу, та коли з нею щось трапляється, кличу дочку.
—	 Так-так, дочку... А де ж це вона?
—	 Ще в школі. Дайте-но я покажу вам цю з’єднувальну муфту.— Та щойно він узяв її в руки, як муфта перестала з’єднувати. Крутив її, вертів, а потім пояснив у розпачі: — Бракована, доведеться замінити.
—	 Дозвольте, я спробую.— І деталь одразу стала на своє місце.— Скільки років вашій дочці?
—	 Шістнадцять,— сказав Уормолд і розлютився на себе ва те, що відповів.
—	 Ну, мені, мабуть, пора,— мовив незнайомець.— При¬ємно було погомоніти з вами.
—	 Та ви погляньте, як він працює. Лопев вам по¬каже.
—	 Нема часу. Ми ще побачимося — тут чи десь-інде,— самовпевнено кинув той на прощання і, першё ніж Уор¬молд устиг дати йому фірмову картку, одразу розтанув у натовпі, що опівдні вщерть 8аповнював вулиці Гавани.
Лопес сказав:
—	 Він і не збирався нічого купувати,
—	 А чого ж йому треба?
—	 Хто його зна. Він довго стовбичив перед вітриною, розглядав мене... Якби не прийшли ви, то, певне, попросив би знайти йому дівчисько.
—	 Дівчисько?
Уормолд пригадав випадок, що стався такого самого дня десять років тому, потім занепокоєно подумав про Міллі й пошкодував, що відповідав на запитання незнайомця.
Розділ другий
Ще здалеку він почув, що йде Міллі! її завжди супро¬воджував такий свист, наче за кимось гналася поліція. Звичайно Міллі йшла від автобусної зупинки на вулиці Бельхіка, а сьогодні свист «вовків» долинав чомусь з боку Компостелы. Та в тому не було нічого страшного. Залиця¬тися до неї почали ще від тринадцяти років, і це свідчило тільки про повагу — адже навіть за високим гаванським мірилом Міллі вважалася красунею. Волосся кольору ли¬пового меду, чорні бровенята, зачіска «кінський хвіст» ро¬боти найкращого в місті перукаря — усе це приваблювало «вовків». Але Міллі не зважала на їхній свист, тільки лег¬ше ступала, і, дивлячись, як вона іде, можна було повірити в можливість вознесіння. Мабуть, тиша навкруг неї вида¬лась би їй тепер просто образливою.
На відміну од Уормолда, який ні в що не вірив, Міллі була католичка. Ще до вінчання Уормолдові довелося по¬обіцяти дружині, що їхня дитина буде вихована в релігій¬ному дусі. Тепер її мати, певне, вже не вірила ні в бога, ні в чорта, а от йому залишила ревну католичку дочку. Зав¬дяки своїй побожності Міллі почувалася на Кубі куди краще, ніж він сам. Уормолд підозрівав, що в багатих ку-бинських сім’ях і дотепер зберігся звичай приставляти до дівчат дуенью; отож і за Міллі, здавалось, невидимо ходила дуенья, про яку знала тільки вона. В церкві, де Міллі вигля¬дала гарнішою, ніж де-інде, у своїй легесенькій мантильї, гаптованій прозорим листячком, схожим на морозяний узор на шибці, ця дуенья завжди сиділа поряд, пильнуючи, щоб дівчина не горбилася, своєчасно закривала лице і справно хрестилася. Хлопчаки коло неї могли скЦрки завгодно смоктати цукерки чи перекривляти один одного — Міллі сиділа, мов та черниця, уважно стежачи за месою по треб¬нику з золотим обрізом, оправленому в сап’ян кольору її волосся (сама такий вибрала). Невидима дуенья турбува¬лась і про те, щоб дівчина щоп’ятниці їла рибу, постила дванадцять днів на рік і ходила до меси не тільки в неділю чи по святах, а й у день свого ангела. Міллі її звали тільки вдома, бо хрестили Серафіною, яка вважалася на Кубі «свя¬тою другого класу»,— загадкові слова, що нагадували Уор- молдові про іподром.
Лише згодом Уормолд зрозумів, що дуенья не завжди пильнує за Міллі. Дівчинка дуже гарно поводилася за сто¬лом і ніколи не забувала помолитися на ніч,— він це добре знав, бо ще змалку, починаючи вечірню молитву, вона ви¬гонила його за двері як єретика. День і ніч горіла лампадка перед образом святої діви Гваделупської. Ще коли Міллі було чотири роки, він якось підслухав її молитву: «Богоро¬диці слава, хай згине лукавий».
Та одного разу — тоді Міллі вже минув тринадцятий — його викликали в американську школу при монастирі св. Клари, у багатому передмісті Ведало. Там він уперше дові¬дався, що дуенья залишала Міллі перед самою брамою школи, просто під гіпсовим барельєфом святої. Обвинува¬чення проти Міллі було серйозне: вона підпалила хлопчика, на ймення Томас Ерл Паркмен-молодший. Правда, як ви-знала сама мати ігуменя, той перший сіпнув її за косу, та це аж ніяк не виправдувало Міллі, бо коли б інша учениця не штовхнула хлопчика в фонтан, могло статися страшне лихо. Міллі виправдувалася тим, що Ерл — протестант: мовляв, коли справа дійде до релігійних чвар, то католики дадуть протестантам чосу.
—	 А як же вона його підпалила?
—	 Облила бензином полу його сорочки.
—	 Бензином?!
—	 Сумішшю для запальнички, а потім витерла сірника. Ми маємо підозру, що вона потай курить.
—	 Усе це просто неймовірно!
—	 Тоді ви, мабуть, зовсім не знаєте своєї Міллі. Мушу вам сказати, містере Уормолд, терпець наш от-от урветься.
Виявилося, що місяців за шість до цього Міллі показу¬вала учням на уроці малювання листівки з репродукціями найвидатніших картин світу.
—	 Що ж тут поганого?
—	 У дванадцять років, містере Уормолд, дитині не ви¬падає захоплюватися голизною, хоч які б великі художни¬ки це малювали.
—	 І всі картини були тільки такі?
—	 Всі, крім «Махи зодягненої» Гойї... Та в неї була й «Маха гола».
Уормолдові довелося благати милосердя в ігумені: ад¬же він, на жаль, невіруючий, а донька — католичка, до того ж американський монастир — єдина католицька шко¬ла в Гавані, де навчають англійською мовою. Платити гувернантці він не має чим. Не посилати ж йому дитину до школи Гайрема Ч. Трумена! Це буде порушенням обіцянки, що її він дав дружині. Він частенько міркував, чи не одружитись йому вдруге, але боявся, що черниці косо дивитимуться на нього, а крім того — він і досі кохав матір Міллі.
Звичайно, він як слід вичитав Міллі. Дівчинка відпові¬дала йому з ангельською невинністю.
—	 Навіщо ти підпалила Ерла?
—	 Мене спокусив диявол.
—	 Не говори дурниць.
—	 Святих завжди спокушає диявол.
—	 Ти ж не свята.
—	 Певне, що ні. Через те й не встояла проти спокуси.
Тим усе й скінчилося, точніше, мало скінчитися того ж
дня між четвертою і шостою годиною у сповідальні. її дуенья знову була поруч і, мабуть, потурбувалася про все. О, коли б знати напевне, який день у неї вихідний!
Довелося спитати й про куріння.
—	 Ти що, куриш сигарети?
—	 Ні.
Та щось у її тоні примусило його повторити запитання трохи інакше:
—	 Ти курила коли-небудь?
—	 Тільки сигари...
Тепер, почувши свист з боку гавані, Уормолд спершу здивувався, що дочка йде не з вулиці Бельхіка. Та, поба¬чивши Міллі, все зрозумів. Слідом за нею ішов молодий прикажчик і ніс такий великий пакунок, що не видно було його лиця. Уормолд тяжко зітхнув: знову щось купила! Він  
піднявся до своєї кімнати нагорі і почув, як за стіною Міллі розпаковує речі. Там щось гупало, бряжчало і дзвеніло, а вона знай собі примовляла:
—	 Покладіть он туди... Ні, ні — сюди!
До столу Міллі вийшла, як завжди, вчасно. Він не міг стримати свого захоплення її красою, але невидима дуенья холодно зиркнула на нього, наче він був непідхожим зали¬цяльником. Клята дуенья давно вже не брала вихідних, і йому часом навіть хотілося, щоб знов загорівся Ерл. Міллі проказала молитву і перехрестилась, а він сидів, шанобливо схиливши голову, доки вона скінчила. То була якась напрочуд довга молитва: дівчина або зовсім не зго¬лодніла, або хотіла навмисне відтягти розмову. *
. -г-. Ну як справи, тату? — нарешті спитала ввічливо.
Такі запитання звичайно задає жінка після багатьох ро¬ків подружнього життя.
—	 Нічого, а в тебе?
Дивлячись на дочку, Уормолд ставав слабкодухим, йому важко було їй в чомусь відмовити, і тому він довго не за¬водив розмови про покупки. Знав, що Міллі розтринькала свої кишенькові гроші ще два тижні тому —- на сережки і статуетку святої Серафіни...
—	 Мені поставили сьогодні п’ятірку по закону божому та етиці.
—	 Чудово. А що тебе питали?
—	 Найкраще я відповіла про відпущення гріхів.
—	 Я бачив сьогодні вранці доктора Гассельбахера,— сказав Уормолд зненацька.
Міллі ввічливо спитала:
—	 Гадаю, він добре себе почуває?
Дуенья явно перебрала міри: в католицьких школах пильно дбають про поведінку учнів, але ж усе це розрахо¬вано лише на сторонніх. «А я хіба не сторонній?» — сумно подумав Уормолд. Адже він не міг супроводжувати дочку в отой світ палаючих свічок, мережив, свяченої води та по* божних поклонів. Іноді йому навіть здавалося, що в нього нема дитини.
—	 Він прийде поздоровити тебе з днем народження. А потім, може, поїдемо у нічний клуб.
—	 У нічний клуб? — Дуенья, певне, на мить одверну« лась, бо Міллі радісно вигукнула: — О gloria Patri! 
—	 Раніше ти завжди казала: «Алілуя».
—	 То ще в четвертому класі... А в який саме?
—	 Гадаю, в «Насьйональ». 
—	 А чому не в «Шанхай»?
—	 Ні в якому разії Звідки ти знаєш про нього?
—	 Чого тільки не взнаєш у школі.
Уормолд вів далії
—	 Ми ще не надумали, що тобі подарувати, Сімнадцять літ — це не звичайна дата. Можливо..,
—	 Правду кажучи,-^* почала Міллі,— мені більше нічого не треба...
Уормолд занепокоєно подумав про той' величезний паку¬нок. Мабуть, вона вже купила, що бажала... І все ж напо¬лягав:
—	 Ну, а все-таки, що б ти хотіла?
■— Нічого. Анічогісінько.
—	 Може, новий купальний костюм? — запропонував він з розпачем у голосі.
—	 Знаєш, продається одна річ... І ми могли б вважати її й різдвяним подарунком, і за майбутній рік, і ще за рік уперед...
—	 О господи! Що ж воно таке?
—	 Зате потім тобі довго-довго не доведеться думати про подарунки.
—	 Невже ти хочеш «Ягуар»?
—	 Та ні, зовсім малесенький подаруночок. Не автомо¬біль. Він служитиме куди довше. І до того ж на ньому можна заощадити бензин.
—	 Бензин?
—	 Я сьогодні купила все спорядження — на свої власні кошти.
—	 Які в тебе кошти? Я ж позичив тобі на святу Сера- фіну.
—	 Мені дають у борг,
—	 Міллі, скільки разів я прохав тебе нічого не брати в борг! Це ж мій борг, а не твій, а мої кошти зменшуються з кожним днем.
—	 Бідолашний татусь! Нам загрожує банкрутство?
—	 Ну, сподіваюсь, усе владнається, коли скінчаться за-ворушення.
.— Та вони ж завжди були на Кубі, Якщо нам стане зовсім погано, я піду працювати, еге ж?
—	 Ким?
—	 Як Джен Ейр,  — гувернанткою,
—	 А хто тебе візьме?
—	 Сеньйор Перес.
—	 Бійся бога, МілліІ У нього ж четверта дружина! Крім того, ти католичка...
—	 А може, грішники — моя доля.
—	 Не мели дурниць. Я ж іще не збанкрутував. У вся¬кому разі, не зовсім. Міллі, що ти купила?
—	 Ходім покажу.
Вони пішли в її спальню. На ліжку лежало сідло, на стіні, в яку вона вбила кілька цвяхів (зламавши при цьому каблучка на своїх найкращих туфлях), висіла вуздечка з мундштуком, канделябри були оповиті віжками, а по¬серед туалету валявся гарапник.
—	 А де ж коняка? — спитав він скрушно, нібцчекав, що та ось-ось вийде із ванної.
—	 У стайні, недалеко від Приміського клубу. Вгадай, як її звуть.
—	 Звідки я можу знати?
—	 Серафіна. Хіба ж це не божа воля?
—	 Що ти, Міллі, я не можу...
—	 Не треба платити всі гроші враз. Вона — гніда.
—	 Яке це має значення!
—	 Вона дуже породиста: від Санта Тереси і Фердінанда Кастільського. І була б удвічі дорожча, якби не пошкодила собі бабку, беручи бар’єр. Нічого страшного, але тепер вона не може брати учаоті в перегонах.
—	 Хай вона коштує навіть чверть ціни. Зараз ми не мо¬жемо, Міллі.
—	 Я ж пояснила тобі: не треба зразу платити. Можна сплачувати кілька років.
—	 Вона здохне, а я все ще платитиму.
—	 Серафіна досить живуча. Вона протягне довше за автомобіль і навіть за тебе.
—	 Але, Міллі, тобі ж доведеться щодня їздити до стай¬ні, та й за стійло платити...
—	 Я вже домовилася з капітаном Сегурою. Він призна¬чив мені найменшу ціну. Навіть ладен прийняти її задар¬ма, та я ж знаю, що ти цього не схочеш.
—	 А що це за Сегура?
—	 Начальник поліції з Ведадо.
—	 Господи, звідки ти його знаєш?
—	 О, він частенько підвозить мене в своїй машині.
—	 А мати ігуменя знає про це?
Міллі гордовито відповіла:
—	 Кожен має право на особисте життя.
—	 Слухай, Міллі, я не можу дозволити... Доведеться то¬бі повернути оце... причандалля. — Помовчавши, він серди¬то додав: — І щоб я більше неї чув про Сегуру!
' — Не бійся. Він мене ще й пальцем не торкнувся, тіль¬ки співає сумних мексіканських пісень, коли сидить за кер¬мом: про квіти і смерть, та ще одну — про бика.
—	 Міллі, я забороняю!.. Я про все розповім ігумені, якщо ти не...
Він побачив, що в зеленкуватих оченятах під густими чорнйми бровами з'явилися сльози. Уормолда охопив роз¬пач: точнісінько так дивилася йа нього дружина того жовт¬невого ранку, коли шість років спільного життя урвалися на півслові. Він спитав:
—	 Ти що, закохалася в того капітана?
Дві сльозинки скотилися по щічках, сяючи наче збруя, що висіла на стіні.
—	 Та хай йому абищо. Мені потрібна тільки Серафіна. Вона така струнка, така слухняна... всі кажуть.
—	 Міллі, донечко, якби я міг...
—	 Е, я знала, що таке буде. Чула всім своїм серцем. Не помогли й ті дві новени що я прочитала. Я ж так стара¬лася! Навіть не думала про земні справи. Більше не віри¬тиму їм. Ніколи, ніколи!
Голос її відлунював, наче у ворона Едгара По . Хоч сам Уормолд не був віруючий, але не хотів чимось похитну¬ти її віру. Особливо боявся цього тепер. Тому сказав:
—	 Пробач мені, Міллі...
—	 Я навіть відстояла дві зайві меси.
Вона звалювала на його плечі своє тяжке розчаруван¬ня у віковічній ворожбі. Легко сказати, що дитині нічого не варт заплакати, та коли ви — батько, то не можете спри¬ймати це з такою байдужістю, як учителька чи гувернант¬ка. А що, як дитину пойме таке відчуття, ніби світ зовсім змінився, мов обличчя людини в передсмертну мить?..
—	 Міллі, я обіцяю... якщо в майбутньому році... Знаєш що: залиш у себе оце причандалля...
—	 Яка користь від нього без коня? Крім того, я вже сказала капітанові Сегурі...
—	 До дідька капітана Сегуру! Що ти йому сказала?
—	 Ну... що досить тебе попрохати, і ти подаруєш мені Серафіну... що ти такий хороший! Про молитви я йому нічо¬го не казала.
—	 Скільки ж вона коштує?
—	 Триста песо.
—	 О Міллі, Міллі... — Йому залишалось тільки посту¬питися.— Ну, а за стайню сплачуватимеш із своїх коштів.
—	 Звичайно! — Вона цмокнула його у вухо, — 3 наступ¬ного місяця, гаразд?
Обоє добре знали, що цього ніколи не буде.
■— От бачиш, мої новени все-таки допомогли, — щебе¬тала Міллі. — Завтра прочитаю ще одну, щоб у тебе покра¬щали справи. Тільки от якому святому...
—	 Я десь чув, що невдахам пособляє святий Іуда, — сказав Уормолд.
Розділ третій
Уормолд частенько мріяв про те, що якось уранці він прокинеться власником великих заощаджень; йому ввижа¬лись акції, сертифікати, розкішні дивіденди — все як у тих багатіїв з передмістя Ведадо. Тоді вже вони з Міллі повер¬нуться до Англії, де не буде капітана Сегури, ні отих кля¬тих свистунів. Та мрії його танули, тільки-но він заходив до величезного американського банку в Обіепо. Ступаючи під масивний портал, оздоблений орнаментом із чотиризубого листя конюшини він знов обертався на маленького ділка, заощаджень якого ніколи не вистачить, щоб вивезти Міллі в безпечне місце.
Одержувати гроші в американському банку багато склад¬ніше, ніж в англійському. Американські банкіри поважа¬ють тільки особисті контакти: касир має удавати, ніби він випадково зустрівся з клієнтом і дуже радий, що йому так пощастило. «Хто б міг подумати,— здається, говорить його підлеслива усмішка,—що я зустріну саме вас, та ще й тут, у банку!» Побазікавши з ним про се, про те, ви боязко простягаєте чек (як це неприємно й надокучливо!), та тіль¬ки-но касир погляне на чек, як дзеленчить телефон.
—	 А, Генрі! — здивовано кричить у трубку, неначе цей дзвінок для нього теж неабиякий сюрприз. — Ну, як ви там? — Він довго слухає «новини» й запопадливо усміхає¬ться до вас: нічого, мовляв, не поробиш — справи. — Так, треба визнати, Едіт була вчора справжня красуня,— гово¬рить далі.
Уормолд нетерпляче переступає з ноги на ногу.
—	 Так, вечірка була чудова... Я?.. О, прекрасно!., Ну, а чим можу служити вам сьогодні?..
—	 Ну що ви, прошу. Адже ви знаєте, Генрі, ми завжди раді зробити вам послугу... Сто п’ятдесят тисяч доларів на три роки? Та ні, які ж можуть бути труднощі — для такої фірми, як ваша!.. Доведеться тільки погодити з Нью-Йор¬ком, та це дрібниці. Загляньте як-небудь при нагоді й до¬мовтеся з управляючим... Сплачувати помісячно?.. Навіщо, коли справа стосується американської фірми!.. Думаю, по¬годимося на п’яти відсотках... Тоді оформити двісті тисяч на чотири роки?.. Гаразд, Генрі.
Уормолдів чек, здавалося, тремтів од власної нікчемнос¬ті. «Триста п’ятдесят доларів» — ця сума, написана на чеку, мала такий самий жалюгідний вигляд, як і всі його ре¬сурси.
—	 ...Побачимося завтра у місіс Слейтер?.. Гаразд, зі¬граємо. Тільки з умовою — не виймати козирів з рукава!.. Коли буде відповідь із Нью-Йорка?.. Днів через два, якщо запитаємо телеграфом... Завтра об одинадцятій?.. Як вам зручніше, Генрі, приходьте, і край. Я попереджу управляю¬чого. Він дуже вам зрадіє... Пробачте, що затримав вас, мі¬стере Уормолд.
Як завжди, він назвав його на прізвище. «Мабуть, — по¬думав Уормолд, — зі мною невигідно триматися запанібра¬та. А може, це тому, що я англієць?»
—	 Триста п’ятдесят доларів?
Касир зиркнув у книгу і почйв лічити банкноти. Раптом знов задзвонив телефон.
—	 А, місіс Ешворт! Де це ви пропадали?.. В Майямі? Не може бути!..
Місіс Ешворт забрала ще кілька хвилин. Нарешті касир віддав Уормолдові гроші й разом з ними рахунок.
—	 Ви, здається, прохали тримати вас у курсі?..
У рахунку було підкреслено, що він перебрав п’ятдесят доларів.
—	 Дуже вам вдячний, — кивнув Уормолд. — Але турбу¬ватися не варт.
—	 Що ви, банк зовсім не турбується, містере Уормолд. Ви ж самі прохали.
Уормолд подумав: «Еге, якби я перебрав п’ятдесят ти¬сяч, то він, певне, звав би мене Джімом». 
бару» попрямував до «Нечупари Джо». Жоден гаванець не відвідував «Нечупари Джо», бо туди вчащали туристи, але їх ставало щодень менше: президентська диктатура зов¬сім підупала на силі. Хоча в катівнях хефатури   споконві¬ку робилися темні справи, це мало стосувалося туристів із «Насьйоналя» чи «Севіл-Білтмора»; та коли одного з них убило сліпою кулею в той час, як він фотографував мальов¬ничого жебрака під балконом президентського палацу, той постріл, пролунав похоронним дзвоном по всіх туристських маршрутах, «включаючи прогулянку на пляж Верадеро і по пікантних місцях нічної Гавани». Куля розбила ца друзки й апарат потерпілого, що особливо налякало його супутни¬ків. Уормолд чув потім, як вони говорили в барі «Насьйо¬наля»:
—	 Наскрізь пробило камеру. П’ятсот доларів — соба¬ці під хвіст.
—	 А його одразу вбило?
—	 Ще б пак. А лінзи... Скалки порозліталися метрів на п’ятдесят... Осьде! Везу додому, щоб показати містерові Гампельнікеру.
Цього ранку в довжелезній залі бару не було нікого, крім учорашнього елегантного незнайомця в одному кутку та гладкого агента туристської поліції, що пахкав сигарою, в другому. Англієць так захоплено споглядав батарею пля¬шок, що спершу й не помітив Уормолда.
—	 Кого я бачу! — раптом вигукнув він. — Містер Уор¬молд?
Уормолд здивувався, звідки той знає його прізвище: адже він не встиг дати йому фірменої картки.
—	 Вісімнадцять сортів шотландського віскі, разом із «Чорною етикеткою»! — сказав той. — А пшеничного я на¬віть не рахував. Чудова картина! Просто-таки чудова... — повторив захоплено. — Ви бачили щось подібне?
—	 Аякже, бачив. Я колекціоную пробні пляшечки і на¬збирав уже дев’яносто дев’ять штук.
—	 Цікаво. А що зараз питимете? «Гейг»?
—	 Дякую. Я вже замовив собі «дайкірі».
—	 Терпіти не можу цієї бурди.
—	 Ви вже надумали, який пилосос купити? — спитав Уормолд, щоб якось підтримати розмову.
—	 Пилосос?!
—	 Так, так, електропилосос. Я ними торгую.
—	 Ах, пилосос... Ха-ха! К бісу той мотлох. Давайте кра¬ще випнемо шотландського.
—	 Я зранку не п’ю міцного.
—	 Ех ви, південці!
—	 До чого тут південці?
—	 Рідка у вас кров, от що. Певне, від сонця. Ви ж наро¬дилися в Ніцці?
—	 А ви звідки знаєте?
—	 Та дещо чув... Правду кажучи, я давно збирався По-говорити з вами.
—	 Будь ласка.
—	 Не тут. Десь в іншому місці. Надто багато всякої шушвалі вештається довкола.
То була неправда. Жодна жива душа не підходила до яскраво освітлених палючим сонцем дверей. Поліцейський з сигарою мирно куняв за своїм столом: не було жодного туриста, який потребував би його допомоги. Уормолд про¬мовив:
—	 Якщо відносно пилососа, то підемо до крамниці.
—	 Не треба. Я не хочу, щоб мене там бачили. Бар ціл¬ком підхоже місце: зустріли земляка, вирішили посидіти, адже натурально, га?
—	 Не розумію.
—	 Ну, ви ж знаєте, як це буває?
—	 Не знаю.
—	 Як, ви не вважаєте, що це цілком натурально?
Уормолд підвівся. Поклав на стойку вісімдесят центів і
сказав:
—	 Мені пора до крамниці.	(
—	 Чого?
—	 Я не люблю залишати Лопеса самого.
—	 А, Лопеса... От про нього я й хочу з вами поговорити.
Уормолд знову подумав, що це якийсь дивак-інспектор із
головної контори, та той зовсім ошелешив його, шепнувши:
—	 Ідіть у клозет, а я слідом за вами.
—	 У клозет?! Навіщо?
—	 Тому, що я не знаю, де він.
У цьому божевільному світі краще підкорятись. Уормолд повів незнайомця крізь задні двері і показав, де вбиральня.
—	 Сюди.
—	 Ідіть попереду,голубе.
—	 Мені не треба.
—	 Без зайвих розмов, — наполягав той. Він схопив Уор- молда за плече і ввіпхнув у двері, за якими було два уми¬вальники, стілець з відламаною спинкою, кілька кабін та пісуарів. — Ви сідайте, а Я пущу воду. Тоді буде натураль¬ніше, — пояснив він (слово «натуральний», певне, було його улюбленим),—і, крім того, це знешкодить мікрофон. 
—	 Мікрофон?!
—	 Ви здивовані? Ну що ж. Можливо, тут і нема мікро¬фона. Але правила є правила. Той, хто дотримується пра¬вил, завжди виграє. Хай собі вода тече.
—	 Та поясніть же нарешті...
—	 Обережність, знаєте, не завадить і в клозеті. У соро¬ковому році один наш хлопець в Данії помітив із свого вік¬на, як німецький військовий флот пливе через Каттегат...
—	 Який гад?
—	 Каттегат... Він одразу зметикував, що почалась вій* на, і заходився палити папери. Попіл висипав в унітаз і уо- тяг за ланцюжок. Але труби замерзли, і весь попіл сплив у ванні поверхом нижче. Квартира належала одній баронесі, старій діві, яка саме полізла купатися. Ну, і встряв наш хлопчина!
—	 Це схоже на шпигунство...
—	 Це і є шпигунство, голубе, як часто називають його романісти... Ось чому я хотів поговорити з вами про Лопе¬са. Надійний він чоловік, чи, може, краще його усунути?
—	 Ви що, з таємної розвідки?
—	 Хай буде так.
—	 А навіщо ж мені виганяти Лопеса? Він робить у ме¬не десять років.
—	 Ми знайдемо вам іншого, який краще розуміється на пилососах. Але, натурально, останнє слово за вами.
—	 Я ж не належу до вашої розвідки.
—	 Потерпіть трохи, зараз дійдемо й до цього... Про всяк випадок ми перевірили вашого Лопеса. По-моєму, він «чистий». А от ваш друг Гассельбахер... Я б, наприклад, остерігався його.
—	 Звідки ви знаєте Гассельбахера?
—	 За ці дні я вже дещо рознюхав. Треба завжди бути У курсі...
—	 У курсі чого?
—	 Де народився отой Гассельбахер?
—	 Здається, в Берліні.
—	 На чиєму він боці — Заходу чи Сходу?
—	 Ми ніколи не говоримо про політику.
—	 А втім, це не має значення — всі німці однакові. Зга- дайте-но пакт Ріббентропа. Більше ми не спіймаємося на цей гачок.
—	 Гассельбахер не цікавиться політикою. Він старий лі¬кар і живе тут цілих тридцять років.
—	 І все-таки ви собі навіть не уявляєте... Та ваша прав¬да, було б дуже підозріло, якби ви зразу з ним порвали.
Поводіть його трохи за носа, от і все. Він може навіть при¬годитися...
. — Я не збираюся кривити з ним душею.
—	 Так потрібно для справи.
—	 Я не бажаю брати участі у ваших справах! Чого ви до мене причепилися?
—> Ви — англійський патріот. Живете тут давно. Поваж¬ний член Європейського комерційного товариства. А нам потрібний резидент у Гавані. Підводні човни потребують пального. Диктатори завжди знаходять спільну мову. Вели¬кі диктатори заманюють у свої тенета малих.
—	 Атомним човнам не потрібне пальне.
—	 Еге ж, голубе, еге ж. Але війна завжди трохи відстає од життя. Треба думати, що знадобиться й звичайна зброя. Крім того, не забувайте про економічне шпигунство: цукор, тютюн.
—	 Дані про це можна знайти в офіційних щорічниках.
—	 Ми не довіряємо їм, голубе. А з вашими пилососами ви скрізь маєте доступ.
—	 Що ж мені — аналізувати пил?
—	 Не смійтесь, голубе. Адже основні дані для справи Дрейфуса дала прибиральниця з німецького посольства, яка вигрібала сміття з корзин для паперів.
—	 Я навіть не знаю, як вас звати.
—	 Готорн.
—	 А хто ви такий?
—	 Ну, я організую розвідувальну мережу в/районі Ка- рібського моря... Хвилинку! Хтось іде... Я вмиваюсь, а ви зайдіть у кабіну... Не можна, щоб нас бачили разом.
—	 Нас уже бачили разом.
—	 Випадкова зустріч. Земляки.— Він запхнув Уормолда в кабіну.— Правила є правила, зрозуміло?
Настала тиша, лиш вода дзюркотіла з крана. Уормолд присів. Що йому лишалося робити?... Ноги його все одно виглядали з-за нижнього краю перегородки. Хтось відчи¬нив двері й почовгав до пісуара. Вода все дзюрчала.
Уормолд дорікав собі, що не покінчив з усім цим одра¬зу, що дозволив цьому негідникові затягти себе сюди. Ні¬чого дивного, що Мері покинула його. Він пригадав одну їхню сварку» «Чому ти не вчиниш що-небудь? Стоїш отут, як бовдур!» «На цей раз,— подумав він,— я не стою, а си¬джу». А що він міг сказати? Адже той не дав йому і слова мовити. Минали хвилини, а кубинець усе не виходив. Які в них, хай їм чорт, сечові міхурі! Готорн, мабуть, уже доб¬ре вимив руки. Вода перестала дзюрчати. Певне, він зараз витирає руки, а втім, згадав Уормолд, там нема рушника.
Ото халепа! Та Готорн якось викрутиться. Правила е пра¬вила! Нарешті кубинець почовгав до дверей. Двері зачи¬нились.
—	 Можна вже вийти? — спитав Уормолд.
То була повна капітуляція. Він підкорився наказу.
Біля кабіни почулась обережна Готорнова хода.
—	 Посидьте ще трохи, голубе, поки я вийду. Знаєте, хто то був? Отой поліцейський. Трохи підозріло, га?
—	 Він міг упізнати мене по ногах. Може, нам обмінятися штанами?
—	 Це буде ненатурально,— відказав Готорн,— але голо¬ва у вас варить. Я залишаю ключ од свого номера в руко¬мийнику. Готель «Севіл-Білтмор», п’ятий поверх. Сьогодні о десятій вечора. Треба все обговорити. Про гроші й таке інше... В портьє нічого не питайте, ідіть просто нагору.
—	 А вам ключ хіба не потрібний?
—	 У кене є відмичка. Бувайте.
Підвівшись, Уормолд встиг побачити, як зникла за две¬рима елегантна постать любителя вульгарного жаргону. В рукомийнику лежав ключ— «Кімната 510».
З
О пів на десяту Уормолд зайшов до Міллі, щоб побажа¬ти їй на добраніч. Тут, у царстві дуеньї, все було в ідеаль¬ному порядку: перед святою Серафіною горіла свічка, по¬золочений требник лежав біля ліжка, одіж була старанно прибрана, наче її зовсім не існувало, а в повітрі, мов фі¬міам, плавали пахощі одеколону.
—Ти чимось стурбований? — спитала Міллі.— Досі нер- вуєшся через капітана Сегуру?
—	 Ти мене ніколи не обдурюєш, Міллі?
—	 Ні, а що?
—	 Усі інші тільки те й роблять.
—	 І мама теж?
—	 Мабуть, що так... Раніше.
—	 І доктор Гассельбахер?
Він згадав розмову про негра і сказав:
—	 Можливо, теж. Іноді.
—	 Так роблять, коли люблять, еге ж?
—	 Не завжди. Пригадую, в школі...
Він затнувся.
—	 Що ти згадав, татку?
—	 Багато дечого.
Дитинство — це початок усякої зневіри. Спочатку глузу¬ють з тебе, потім ти сам починаєш знущатися з когось.
І, завдаючи болю іншому, забуваєш, як боляче було тобі. Та він, Уормолд, чомусь — ні, зовсім не тому, що був надто добрий,— не став на такий шлях. Може, йому просто браку¬вало рішучості. Кажуть, школа шліфує вдачу людини, спи¬люючи гострі грані. То правда, грані йому обтесали, але зосталося щось зовсім безформне, як оті витвори «мисте¬цтва» в сучасних музеях.
—	 Ти щаслива, Міллі?
—	 Авжеж!
—	 І в школі?
—	 Так, а що?
—	 Ніхто тебе більше не сіпає за коси?
—	 Звичайно, ні.
—	 І ти сама нікого не підпалюєш?
—	 Ну, тоді ж мені було тільки тринадцять,— гордовито мовила вона.— Що тебе бентежить, татку?
Вона сиділа на ліжку в своєму білому нейлоновому ха¬латику. Уормолд любив її і тоді, коли дуенья була поруч, а ще більше — коли тої не було; в нього лишалося надто мало часу, щоб гаяти його марно. Здавалося, він прово¬джає дочку в далеку подорож, яку вона закінчить уже без нього. Час розлуки невмолимо насувався, наче станція, до якої прямуєш, і якщо Міллі вона віщувала щастя, то йому — самі лише втрати. Сьогодні Уормолд особливо гост¬ро відчував це — не через Готорнову безглузду таємничість і не через жорстокості, що їх чинили поліція та уряд,— во¬ни здавались йому мізернішими за наївні тортури в шкіль¬ному дортуарі... Маленький хлопчик з мокрим рушником у руках, якого він щойно згадав,— де він тепер?.. Жорстокі правителі приходять і зникають, як і міста, і фортеці, і тро¬ни. Вони не вічні. А от блазень, якого вони торік бачили з Міллі в цирку,— вічний, бо штуки його ніколи не міня¬ються. Так, мабуть, і треба жити. Адже блазня не обходять ні примхи державних діячів, ні геніальні відкриття вчених.
Уормолд почав перекривляти своє відображення в дзеркалі.
—	 Що це ти робиш, татку?
—	 Хочу себе розсмішити.
Міллі пирснула.
—	 А я думала, ти сумуєш і чимось стурбований.
—	 Саме тому мені й хочеться сміятись. Ти пам’ятаєш блазня, якого ми бачили торік?
—	 Він упав з драбини просто у відро з вапном.
—	 Він падає в нього щовечора. Всім нам не завадило б стати блазнями. Ніколи не треба вчитися на власному до¬свіді.
—	 А мати ігуменя каже...
—	 Не слухай її. Бог теж не вчиться на власному досвіді, а то як же він міг би сподіватися на щось хороше в лю¬дині? Все лихо від учених, які додають два та два, і зав¬жди виходить чотири. Ньютон, відкриваючи закон земного тяжіння, покладався на досвід, а потім...
—	 А я думала — на яблуко.
—	 Це одне й те саме. Потрібен був лише час, щоб з’я¬вився лорд Резерфорд і розщепив атом. Він теж учився на власному досвіді, як і мешканці Хіросіми. От якби всі на¬роджувалися блазнями, тоді б нам ніщо не загрожувало, крім кількох синців та плям од вапна... Ніколи не покла¬дайся на власний досвід, Міллі. Це руйнує душевний спо¬кій, а іноді й життя.
—	 Ну, що це ти знову витворяєш?
—	 Хочу поворушити вухами. Колись у мене добре вихо¬дило. А тепер ніяк не здолаю.
—	 Ти й досі сумуєш за мамою?
—	 Трапляється.
—	 Ти ще кохаєш її?
—	 Можливо.
—	 Вона, певне, була дуже гарна замолоду?
—	 Вона й тепер не стара. їй тридцять шість.
—	 Ну, це вже стара.
—	 А ти зовсім її не пам’ятаєш?
—	 Не дуже. Вона ж завжди кудись їздила, правда?
—	 Здебільшого.
—	 Я часто молюся за неї.
—	 Про що ти молишся? Щоб вона повернулась?
—	 Та ні, зовсім не про це. Ми проживемо й без неї. Я молюся про те, щоб вона знову стала доброю католичкою.
—	 А от я — не католик.
>— Це зовсім інше. Ти не відаєш, що чиниш.
—	 Мабуть, так.
—	 Я не хочу образити тебе, татку. Так кажуть богосло¬ви. Ти спасешся, як і всі добрі погани. Пам’ятаєш, як Со- крат і Сетевайо...
—	 Який Сетевайо?
—	 Король зулусів.
>— Про що ти ще молишся?
—	 Ну, останнім часом я, звісно, найбільше молилася про коняку.
Він поцілував її і побажав на добраніч.
—	 Куди ти йдеш, татку?
—	 Треба дещо владнати з твоєю конякою,,, 
—	 Я завдаю тобі багато клопоту,— сказала вона бай¬дужно. Потім солодко позіхнула і вкрилася простирад¬лом.— Як це все-таки здорово, що все, про що ти молишся, справджується!
Розділ четвертий
1
На всіх перехрестях йому пропонували таксі, наче він був приїжджий, і на кожному кроці до нього чіплялися су¬тенери: «Дозвольте прислужитись, сер?», «Я знаю тут усіх гарненьких дівчаток», «Бажаєте красиву жінку?», «Чи не купите пікантні листівки?», «Може, хочете подивитися збу¬джуючий фільм?» Ці люди були ще дітьми, коли він при¬їхав до Гавани; бувало, він не раз залишав їх стерегти ма¬шину за кілька сентаво, і хоча вони старіли разом з ним, та звикнути до нього ніяк не могли. Вони не визнавали його за місцевого, для них він так і лишився вічним туристом. Тому й чіплялися до нього, сподіваючись, що рано чи пізно він, як і інші, заходе подивитися на «надлюдину» в будинку розпусти «Сан-Франціско». Вони, як отой блазень з цирку, теж не хотіли вчитися на досвіді.
На розі Вірдудес з вікна «Диво-бару» до нього гукнув доктор Гассельбахер:
-г- Куди це ви так поспішаєте, містере Уормолд?
—	 Ділове побачення.
—	 Завжди можна викроїти хвилину для чарки шотланд¬ського.
Видно було, що він викроїв уже не одну хвилину.
—	 Я запізнююсь.
—	 У цьому місті не знають такого слова, містере Уор¬молд. До того ж я приготував для вас подарунок.
Уормолд повернув до бару. Невесело посміхнувшись власним думкам, спитав:
—	 На чиєму ви боці, Гассельбахере,— Заходу чи Сходу?
—	 Якого Сходу?.. Ах, ви про це.., Начхати мені на тих і на других.
—	 Що за подарунок у вас для мене?
—	 Один пацієнт привіз мені з Майямї.-» Гассельбахер вийняв з кишені дві маленькі пляшечки віскі: одна була «Лорд Калверт», друга — «Старий кравець».— У вас є та¬кі? — запитав стурбовано.
—	 «Калверт» є, а «Кравця» нема. Дуже дякую, що па¬м’ятаєте про мою колекцію, Гассельбахере.
Уормолда завжди дивувало, що він існував для інших навіть тоді, коли не був у них перед очима.
—	 Скільки їх у вас тепер?
—	 Сто, разом із пшеничним та ірландським. Сімдесят шість самого тільки шотландського.
—	 Коли ви їх вип’єте?
—	 Можливо, коли назбираю двісті.
—	 Знаєте, що я зробив би? Грав би ними в шашки: б’єш шашку — випиваєш пляшечку...
—	 Непогана ідея.
—	 До того ж шанси на виграш однакові: кращиіГ гра¬вець мусить більше пити. Еге ж, здорово? Випийте ще чарочку.
—	 Ну що ж, хай буде так.
—	 Мені потрібна ваша допомога. Вранці мене вкусила оса.
—	 Ви ж лікар, а не я.
—	 Не в цьому річ. Через годину я їхав до хворого в аеропорт і задушив курку.
—	 Нічого не розумію.
—	 Що з вами, містере Уормолд? Ви зовсім не слухаєте. Спустіться лишень на землю. Треба негайно купити лоте¬рейний квиток, щоб встигнути до тиражу. Оса — це два¬дцять сім, а курка — тридцять сім.
—	 У мене ж ділове побачення.
—	 Побачення не втече. Допивайте віскі. Нам треба по¬шукати такого квитка.
Уормолд поплентався до машини. Як і Міллі, доктор Гассельбахер був віруючий. Числа керували ним так само, як дівчиною — святі.
На базарі скрізь висіли «щасливі» номери, намальовані синьою та червоною фарбами. «Нещасливі» були сховані під прилавком: їх залишали для бідняків та вуличних рознощи¬ків. Ці номери не мали ніякої ціни, бо в них не було цифр, які б означали черницю або кота, осу або курку.
—	 Дивіться, онде двадцять сім тисяч чотириста вісім¬десят три,— показав Уормолд.
—	 Оса без курки не годиться,— пояснив йому доктор Гассельбахер.
Вони поставили машину і пішли пішки. На цьом^ базарі не було сутенерів: лотерея — серйозну справа, якої ще не торкнувся розтлінний вплив туристів. Раз на тиждець дер¬жавна установа розподіляла номери, і кожний урядовець отримував квитки відповідно до свого становища. Він пла¬тив за них по вісімнадцять доларів, а перепродував по два¬дцять одному. Якщо мав двадцять квитків, його, щотижне¬вий зиск становив шістдесят доларів. «Щасливі» номери йшли навіть по тридцять. Про таке й не мріяли вуличні рознощики лотереї. Маючи на руках тільки «нещасливі» но¬мери, за які вони платили аж по двадцять три долари, ці бідолахи мусили добре-таки побігати, щоб заробити собі на прожиття. Кожен з них ділив квиток на сто часток по двадцять п’ять центів, розшукував десь на стоянці машину з таким самим номером (а який власник встоїть перед спо¬кусою) або, ризикуючи десятьма сентаво, дзвонив телефо¬ном, номер якого збігався з номером квитка: «Сеньйоро, я продаю лотерейний квиток з таким самим номером, як у вашого телефону».
Уормолд промовив:
—	 Гляньте, онде тридцять сім і сімдесят два.
—	 Цього замало,— рішуче відказав доктор Гассель- бахер.
Він переглядав списки номерів, що не вважалися «щас¬ливими». Хтозна, могли знайтись і такі люди, для яких оса нічого не значила!..
У темряві, що оточувала базар, зойкнула поліцейська сит рена — мимо промчало авто.
На узбіччі сидів чоловік з цифрою на сорочці, мов у ка¬торжанина.
—	 Кривавий Стерв’ятник,— сказав він.
—	 Про кого це він? — спитав Уормолд.
—	 Про капітана Сегуру, звичайно,— відказав доктор Гассельбахер.— Нічогісінько ви не знаєте, сидячи в своїй норі.
—	 А чому його так звуть?
—	 Він мастак катувати й калічити людей.
—	 Катувати?..
—	 Ні, тут нічого не знайдеш,— сказав Гассельбахер.— Давайте краще поїдемо в Обіспо.
—	 А чому б не зачекати до ранку?
—	 Сьогодні ж переддень тиражу. І що у вас за характер, містере Уормолд? Оса й курка самі лізуть вам до рук, а ви... Кожен повинен сам здобувати своє щастя.
Вони знову сіли в машину і поїхали в Обіспо.
—	 А цей капітан Сегура...— почав Уормолд.
—	 Ну?
—	 Та ні, нічого.
Була вже одинадцята, коли вони розшукали квиток, по¬трібний докторові Гассельбахеру. Оскільки крамничка, де його продавали, була вже зачинена, їм не лишалося нічого іншого, як знову вихилити по чарчині.
—	 Де у вас побачення?
—	 В «Севіл-БілтмррІ».
—	 Ну що ж, там теж непогано.
—	 А може, краще в «Диво-барі»?..
—	 Ні, ні. Зміна місця ніколи не вадить. Якщо людина не може змінити бару, значить, вона зовсім постаріла.
Майже навпомацки вони дісталися стойки бару «Севіл- Білтмор». У темряві ледь видно було відвідувачів, які мов¬чки похнюпились над своїми склянками, наче парашутисти перед стрибком. Тільки невичерпний оптимізм доктора Гас- сельбахера міг встояти перед таким освітленням.
—	 Ви ж іще не виграли,—прошепотів Уормолд, нама¬гаючись його вгамувати, й одразу ж чиясь голова незадо- волено повернулась у їх бік.
—	 Сьогодні я виграв,— голосно відповів доктор Гассель- бахер.— Завтра я можу й програти, а сьогодні ніхто не по¬збавить мене перемоги. Сто сорок тисяч доларів! Шкода, що я вже старий для кохання. Я міг би ощасливити будь- яку красуню, подарувавши їй намисто з рубінів. А так — просто не знаю, куди подіти гроші. Віддати на лі¬карню?..
—	 Пробачте,— почувся у темряві чийсь шепіт,— невже цей тип і справді виграв сто сорок тисяч?
—	 Так, добродію, я виграв їх,— рішуче заявив доктор Гассельбахер, перше ніж Уормолд розкрив рота.— Я виграв їх, і це так само реально, як і те, що ви існуєте, мій неви¬димий друже. Адже ви не існували б, якби я не вірив, що ви існуєте. Отак і ці долари. Ви існуєте лише тому, що я вірю в це.
—	 Що значить — я не існував би?
—	 Ви існуєте лише в моїй свідомості, друже. Якби я ви¬йшов з цієї кімнати...
—	 Та ви з глузду з’їхали!
—	 Тоді доведіть, що ви існуєте.
—	 Як це так — «доведіть»? Я напевне існую. У мене прибуткова посередницька контора в Майямі, жінка, двоє дітей... Я прилетів сюди на «Дельті» і от п’ю віскі... Хіба це не так? — У голосі чулися п’яні сльози.
—	 Бідолаха,— мовив доктор Гассельбахер,— ви заслуго¬вуєте на творця з більшою уявою, ніж у мене. Невже я не міг придумати чогось кращого за вашу контору в Майямі? Треба було вдатися до фантазії... зробити ваше ім’я хоч трохи незвичайнішим.
—	 А що в ньому поганого?
«Парашутисти» обабіч стойки завмерли від обурення! не слід нервуватися перед стрибком.
—	 Але, трохи помізкувавши, я зроблю його ще кращим. 
*- Спитайте-но першого-ліпшого в Майямі, хто такий Гаррі Морган.
—	 Ні, це я таки погано придумав. Ось я зараз вийду і знищу вас, а потім повернуся з вашим поліпшеним ва¬ріантом.
—	 Тобто як це— «з варіантом»?
—	 Розумієте, якби вас сотворив мій друг, містер Уор- молд, то вам, мабуть, більше пощастило б. Він дав би вам оксфордську освіту, якесь гучне ім’я... ну, скажімо, Пенні- фезер...
—	 Що це за «Пенніфезер»? Ви просто п’яні!
—	 Ну звісно. А пияцтво, знаєте, вбиває фантазію. Ось чому я вас так погано придумав. Майямі, посередницька контора, політ на «Дельті». Пенніфезер обов’язково приле¬тів би з Європи і пив би свій національний напій — рожевий джин.
—	 Я п’ю шотландське віскі й нічого іншого мені не треба.
—	 Це вам тільки так здається. Точніше, то я уявив собі, що ви п’єте шотландське віскі. Та зараз ми все це зміни¬мо,— весело сказав доктор Гассельбахер.— Ось я вийду на хвилинку в хол і поміркую, як вас поліпшити.
—	 Я не дозволю робити з себе посміховисько,— злякано мовив незнайомий.
Доктор Гассельбахер допив віскі, поклав на стойку до* лар і поважно підвівся.
—	 Ви ще подякуєте мені за це,— заявив він.*** Що б нам таке придумати?.. Покладіться на мене й містера Уор- молда. Ну, ким би вам хотілося стати — художником, по¬етом чи, може, авантюристом або шпигуном? — Гассель¬бахер чемно вклонився схвильованій тіні,—Даруйте лас¬каво за посередницьку контору.
Незнайомий з розпачем пробелькотав«
—	 Він або п’яний, або дурний.
Та «парашутисти» мовчали.
Уормолд сказав:
