Повір у чудо
Олена Сарафанова


﻿                          Вступ


Буденне життя видається нам таким розміреним і звичайним, тому що цивілізація перетворила людство на расу лінивих споживачів. Си-дячи вдома перед телевізором, ми споживаємо усе підряд: чужі при-страсті, чужі пригоди, чужі жарти і чужі нещастя; та ще й скаржимо-ся одне одному на те, що в нашому житті нічого не відбувається. А єдине, що потрібно для змін – це просто встати з дивану й вийти з дому. От тоді несподіванки й пригоди самі увійдуть у наше життя.
Та є речі, що від людини зовсім не залежать. Наприклад, зви-чайний факт її народження, а ще – комбінація генів, передана у спа-док від тата й мами. 
Власне це й відіграло у житті Ольги вирішальну роль, бо доля підкинула їй сюрприз у вигляді великої дулі, відмовивши у талантах, якими були наділені всі жінки їхнього роду. А це – вміння ворожити на картах та по лініях руки, розшукувати зниклих людей за фотогра-фіями і речі за запахом, лікування травами й заклинаннями, уміння складати гороскопи по зорях тощо. 
Ольгу ця доля оминула, „бо вона народилася виродком”, так, принаймні, висловилась бабуся.   
	- Чому виродком? – обурилась Зоя, мама новонародженої.
	- Тому що твоя донечка народилася цілком нормальною... що з точки зору нашої родини абсолютно ненормально. 
	- Заспокойся, мамо, можна подумати, усі жінки роду Коляда мали такі незвичні нахили.  
	- Не всі, - погодилась бабуся. – Але від тебе я чекала потріб-ного результату, дівчинко моя. Адже ти усе зробила відповідно до моїх розрахунків? Зачала в ніч на 29 лютого, коли зірка Альдебаран пішла з небосхилу, так?
- Е-е... здається, так.        
- Здається? 
	- Пробач, мамо. Все вийшло трохи інакше, ніж ти задумала, адже я тоді була так закохана у Вітольда, що... 
	- Ти лягла з ним раніше опівночі? – загрозливо піднялася з крісла бабуся. – І весь цей час мовчала?  
	- Не кричи, дитину розбудиш, - Зоя нахилилася над ліжечком, де спала маленька Оля і поправила ковдрочку. – Так, я мовчала. І зро-била це цілком свідомо. Нехай у моєї дочки складеться нормальне життя пересічної жінки, щоб нею не могли маніпулювати усілякі боже-вільні відьми, схожі на тебе. 
	- Це бунт? – холодно поцікавилась бабуся.
	- Розумій, як хочеш. Та якщо ти вирішила на прощання гримнути дверима, то нагадую, що дитина спить. 
	- Я й не збиралася гримати. Я просто тихо піду, - і бабуся, скривджено стуливши губи, попрямувала до дверей.  
     - Мамо, - покликала Зоя.
	- Що?
- Невже тепер ти не любитимеш свою онуку?   
	- Що за дурість? – засичала, обертаючись, стара. – Як це, не буду любити? Так, я серджуся на тебе, та Олюні це зовсім не стосу-ється. Бідолашна не мала вибору. 
	- Я колись теж, - сказала Зоя.
	- Не перебивай старших, – бабка зупинилася „штовхнути прощаль-ну промову”. – Повторюю, Оля - моя онука, і я любитиму її, нехай ти й назвала мене божевільною відьмою.
	- Пробач, - Зоя посміхнулася.  
	- Не радій завчасно, дорогенька, бо ти ще пошкодуєш про те, що накоїла. Невже не розумієш, що у дівчинки, яка була зачата дурною впертою матір'ю під зіркою Альдебаран, доля може скластися як за-вгодно? А твоя надія на те, що життя її буде звичайним - просто безглузда. Адже Олюня однаково Коляда, і вплив нашого роду неодмін-но позначиться на її долі, от побачиш. 


«Уява сильніша
              за досвід»
Гастон Башлар,
      французький
філософ ХVІІ століття.


                                  1

	Та бабуся помилилась. Оля росла цілком нормальною дитиною і до 15 років нічим незвичним так себе й не проявила. Бабця, увесь цей час даремно сподіваючись на чудо, остаточно махнула на неї рукою і виїхала в село до сестри. А Оля після дев'ятого класу вступила до медичного училища, по закінченні якого стала працювати медсестрою травматологічного відділення районної лікарні.  
	На роботу в „травму” її прийняли без направлення та блату за-вдяки щасливому випадкові. Здобувши диплом медучилища, Оля відразу почала шукати роботу. І першою в її списку стояла райлікарня, кор-пуси якої височіли через дорогу від будинку дівчини. Пішла вона ту-ди у приймальну годину і під виглядом відвідувачки пройшлася всіма відділеннями, поки не загальмувала в травматології. Загальмувала, бо відчула – ОСЬ ВОНО!   
Це було неможливо пояснити словами, але саме ТУТ було її міс-це. Такі хвилини глибокої впевненості у власній правоті дедалі час-тіше виникали в житті Ольги, і ще жодного разу інтуїція її не зра-дила. Та мамі вона цього не сказала, щоб „не будити звіра”, хоча сама зраділа несподіваному дарунку долі. Адже мати чуття на людей так зручно, особливо тоді, коли вирішується твоє майбутнє. Та зараз це чуття „спрацювало” на загальну атмосферу травматологічного від-ділення, тому, не роздумуючи, Оля постукала у двері завідувача і, дочекавшись запрошення, увійшла.  
	За великим столом сиділи двоє „старих” (із погляду 18-річної дівчини 50 років – це глибока старість) і пили чай, щось тихо обго-ворюючи.   
	- Слухаю вас, - відсунув від себе чашку один із них.
	- Я закінчила медучилище і хочу у вас працювати, - скоромовкою проговорила від дверей дівчина, та потім, пригальмувавши, додала, - правда, направлення до вас у мене немає, та й потрібних знайомств теж. Але мені так тут сподобалось, що я... - вона розгублено всміх-нулася й остаточно замовкла.
	- Сідайте, дорогенька, - поплескав по стільцю другий чоловік. – Я люблю слухати, коли нас хвалять. 
	- Зачекай, Васильовичу, - зупинив його завідувач (Оля вже зро-зуміла, хто є хто), - дай нам поговорити. 
	За 10 хвилин дівчина розповіла свою біографію і показала „чер-воний” диплом медучилища, а потім завідувач попросив її ненадовго вийти. Двері зачинилися погано, тому деякі слова вона змогла почу-ти. „Як вчасно... Світлана у декреті... надто вродлива... недосвід-чена”. 
Почувши останнє слово, Ольга рішуче прочинила двері: 
	- Так, у мене немає досвіду, але мені подобається медицина і потрібний досвід незабаром з’явиться, адже всі колись починають уперше, в тому числі і ви, лікарю. Дайте й мені можливість проявити себе, а щоб не мати сумнівів – встановіть випробний строк.  Якщо я не впораюся з роботою або раптом не зійдуся з колективом, ви спо-кійно звільните мене, от і все.   
- Ого-о, - шанобливо протягнув Васильович. – А красуня ще й з характером. 
- Я не винна, що красуня, - відповіла з гідністю Ольга.
	- Так? – засміявся Васильович. – А хто ж тоді нафарбував ці вії й губи, щоб виглядати ще краще, га? 
	- Вони в мене від народження такі.
	- Правда? – не повірив він і встав, щоб докладніше роздивитись дівчину. – От, чудасія, - прокоментував за хвилину результати своїх досліджень Васильович. – Неймовірно, але все це натуральне, Іване Петровичу! Уявляєш? Вії чорні, губи червоні, шкіра біла... Ну, й що смішного я сказав, лялю?
	- Небо синє, сонце жовте, трава зелена, - відповіла Ольга. – Я можу ще довго продовжувати.
	Завідувач мало не вдавився чаєм, закашлявшись так, що йому ма-ло сльози з очей не виступили. А незабаром кашель перейшов у регіт, і це чомусь дуже здивувало його колегу. 
	- Натуральна красуня? – вирішив вточнити він у Ольги.
	- Та я що? От моя мама красуня – очей не відведеш.
	- Га? – одразу стрепенувся Васильович. – Познайомиш?
- Відчепися від дитини, старий павіан, – буркнув завідувач і якось дивно потягнув шию. І тут у дівчини раптом виникла ідея.
	- Знаєте, у нас в училищі був предмет лікувального масажу, і наш викладач Йосип Самойлович завжди мене хвалив.
	- Йося ще працює? – здивувався Васильович. – Та йому, напевно, вже 100 років!
	- 82, - поправила його Ольга.  
	- А ти, часом, не дуриш нас, лялю? Бо Йося ніколи й нікого не хвалить. 
	- А мене хвалив, - вперто повторила Ольга. – І я пропоную це перевірити, - показала вона завідувачеві на шию, - 15 хвилин масажу вам тільки на користь. А після цього ви відразу зможете визначити-ся, брати мене на роботу чи ні, гаразд? 
	- А що, слушна пропозиція, - раптом погодився завідувач, і встав із-за столу. – Прошу за мною.
	У сусідній кімнаті виявився цілком підходящий тапчан, на якому Іван Петрович розстелив простирадло, потім роздягнувся до пояса й ліг. А Ольга, вимивши руки, взялася демонструвати своє вміння. 
	Треба сказати, що масаж – це не тільки знання анатомії людини. Таку ж важливу роль відіграє інтуїція, і, звичайно ж, досвід. А оскільки досвіду в Ольги було мало, то вона активно використовувала інтуїцію, додаючи ще й уяву. І хоч поняття уяви може комусь здатися занадто далеким від реального життя, та Ольга могла так його задія-ти, що ніби входила „всередину” людини, предмета або цілого явища, що її цікавили. А далі вже була справа техніки.  
От і зараз, розгладжуючи м'язи, наче скручені в тугу пружину, вона постаралася залучити уяву, щоб гарненько роздивитися, що ж так турбує її пацієнта (нехай навіть це і завідувач травматології). І за хвилину зрозуміла, що в нього проблеми в плечовому поясі з пра-вого боку: зрушений хребець незручно придавив верхівку м'яза, а від нього дискомфорт пішов на плече та шию. Тому, обережно постукуючи по спині, Ольга вправила хребець на місце, а потім широкими заспо-кійливими рухами розгладила звільнені від тиску м'язи. Та щоб під-силити ефект масажу, вона „побажала” зняти головний біль у пацієн-та, і уява підказала, що для цього потрібно натиснути декілька то-чок на потилиці. Іван Петрович тихо зойкнув, а потім одразу полег-шено видихнув повітря й спитав:          
	- Ти що це зробила, дівчино? 
	- Можете вставати, - спокійно відповіла Ольга. – Ну, і як ви тепер почуваєтесь? 
	- Добре, - задумливо кивнув завідувач, спускаючи на підлогу ноги. Він покрутив шиєю, декілька разів змахнув руками і поволі став одягатися. А Васильович, що весь цей час тихо сидів у кутку, раптом сказав: 
	- А Йося таки був правий, Іване, у дівчинки золоті руки. Вона ж не просто масувала тебе, а одразу знайшла хворе місце, а наприкі-нці ще й головний біль зняла. 
	Лікарі серйозно подивилися на Ольгу, та потім ураз усміхнулися і хором сказали: „Ласкаво просимо!” 
	- Так, пішли назад у кабінет, - додав Іван Петрович. – Напишеш заяву про прийом на роботу, я завізую, і вже потім підеш оформля-тись у відділ кадрів. 
	На прощання дівчина не втрималася від запитання:
	- Якщо ви знали, де і що у вас болить, чому нічого не робили?
	- Тому що не завжди знання власних хвороб таке очевидне, як ти думаєш. Лікар передусім зобов'язаний допомогти пацієнтові, а на се-бе звертає увагу лише тоді, коли вже припече. І якщо бути до кінця відвертим, то Васильович іще вчора пропонував мені „поправити” шию, та все було ніколи. Добре, Ольго Коляда, іди в „кадри”, і чекаємо тебе на роботу в понеділок о 8-й ранку.  
	- А з мамою все ж познайом, - крикнув їй услід Васильович.
	- Якщо будете чемно поводитись, - відповіла Ольга.
	- От нахаба, - засміявся він і помахав рукою на прощання.
	Так почалися трудові будні медсестри травматологічного відді-лення. Ольгу призначили працювати в парі з Ніною Ващук, симпатичною молодою жінкою, яка відразу звернула її увагу на специфіку роботи в „травмі” та показала все, що мала знати чергова медсестра. Крім них, на зміні працювала ще санітарка, Софія Карпівна, огрядна жіно-чка похилого віку. От і вся „кумпанія”, хоч і мала, та дружна. 
На чергуваннях, звичайно, працювали й лікарі, та дівчата нама-галися з ними тримати дистанцію. 
- Дружба дружбою, - пояснила Ніна, – та завжди пам’ятай, що ти – підлегла, тому краще не мріяти про недосяжне і чітко розуміти своє місце. Бо лікар сьогодні говорить тобі компліменти, а завтра при всіх може зганьбити, накричавши, що ти неуважна, глуха, сліпа й дурна. Так-так, люба, це „нотатки” з власного досвіду. У твоєму ві-ці я закохалася в одного бовдура, що в нас працював, а коли завіду-вач зробив йому зауваження за неправильно призначене лікування, то коханий у всьому звинуватив мене, сказавши, що я нібито недочула чи не зрозуміла його вказівки.   
- Але ж він повинен був зробити призначення письмово, - сказа-ла Ольга, - у лікувальній карті хворого, хіба ні? 
- Так, звичайно. Усі розуміли, що його нападки – це просто на-магання врятувати власну репутацію, та мені від цього було ще гір-ше. Тому головна порада на майбутнє - ніколи не заводь романів із колегами. Обіцяєш?  
- Обіцяю, - всміхнулась Оля.
- От і молодець, так і треба. І хоч тобі буде важко, ти ж бо в нас - он яка красуня, та однаково тримай слово, сама ж потім дякую скажеш. 
- Уже можу сказати.
- Поки що не треба, головне – пам’ятай обіцянку. А зараз краще розкажи, де це в нас беруться такі вродливі дівчата? Чи це секрет?
- Ніякого секрету, - пояснила Оля. – Моя мама ще гарніша за мене, та й тато нівроку був. Тобто є. Просто вони розлучились, коли я була ще маленькою, і тато виїхав на батьківщину до Литви. Це від нього в мене біла шкіра й сині очі. А від мами – чорне волосся та гарна фігура.   
- Знаєш, я взагалі таке вперше бачу, - зауважила Ніна, - щоб зовнішність під дією косметики ставала гіршою.
- Ти ж не вірила, що це можливо, – засміялась Ольга. – От мені й довелось провести демонстрацію: спочатку фарбуватись, а потім іти все змивати  в умивальник.   
- Зате яка економія для бюджету сім'ї, – втрутилась Карпівна, дослухавшись, нарешті, до їхньої розмови. – Адже в жінок сила-силенна грошей викидається на косметику, особливо в молоді роки. А так ці гривні ти зможеш витратити на щось корисне.
- Але я теж купую і парфуми, і креми, і пудру, а ще блиск до вуст, - не погодилась Оля. – Просто вії не малюю та помадою не ко-ристуюсь, от і все.  
- І виглядаєш красунею, - ласкаво всміхнулася стара санітарка. – Добре, щось я забалакалася з вами, а підлоги недомиті.  
- А нам потрібно роздати термометри, - нагадала Ніна, - і ще зробити уколи на ніч.   
От так буденно і минали їхні чергування, це – якщо була нічна зміна. А вдень у відділенні завжди роїлося від лікарів та медперсо-налу, що сновигав туди-сюди, постійно з’являлися нові люди, виника-ли різні питання та нагальні справи. І ще частенько турбувала при-ймальня, де поряд із травмпунктом та рентген-кабінетом кульгали та стогнали майбутні пацієнти травматології. 
- Люди, взагалі, дуже неспокійні істоти, що весь час шукають пригод на свою голову, - якось зауважив завідувач, накладаючи гіпс горе-спортсмену, що примудрився під час уранішнього бігу так упас-ти, що зламав обидві ноги нараз.
- А ще є вислів, що за дурною головою і ногам нема спокою, - додала Ольга, і нахилилася до пацієнта. – Ну що, герою, як ти?                           
- Добре, - хлопець, наколотий знеболювальним, ніжно посміхнув-ся їй і заплющив очі, а Іван Петрович, по-батьківськи поправивши йому ковдру на плечах, тихо засміявся:                             
- Ну, дівчинко моя, ти б’єш усі рекорди, бо замість того, щоби щебетати компліменти, хлопці коло тебе просто засинають.  
- На жаль, тільки на перші ночі, – відповіла Ольга. – А потім, коли їм стає легше, починаються постійні повзання-шастання по кори-дору або виклики в палату. 
- Нічого не вдієш, дорогенька, коли ти в нас така красуня. Та можу дати добру пораду: не намагайся воювати з нашим братом чи за-кликати до його совісті й розуму. Все це марно, повір. 
- Що ж тоді робити?
- Просто будь мудрішою, а ще хитрішою. Та й узагалі, жінка – це небезпечна й підступна істота, яка може так легко маніпулювати чоловіком, що бідолашний ніколи й не зрозуміє, що з ним коїться. 
- Гарної ж ви про нас думки, Іване Петровичу, - засміялася ді-вчина. – Та, однаково, дякую за пораду.  
                            
                   2. 

Співіснування із сильною статтю все життя було проблемою для Ольги. Бо народившись красунею, вона кожен день повинна була дово-дити, що крім вроди в неї є ще й розум, душа і всіляка купа талан-тів, а тому вертіти собою вона нікому не дозволить. Та й мама, коли Олі виповнилося чотирнадцять років, підказала:
- Я сама через це пройшла і тому раджу: або заведи постійного хлопця, такого собі мачо, що буде легко відганяти суперників; або хай цих хлопців буде так багато, що вони за сварками, як “поділити” тебе, й не помітять, що ділити вже нікого.   
Перший варіант для Ольги здався придатнішим, бо зіштовхувати та нацьковувати між собою хлопців вона не хотіла. 
- Я не така розумна, як ти, мамо, та й не така жорстока.
- Я жорстока? – образилася мама. 
- Може й не жорстока, але що підступна, то це правда. Тобі б жити десь у 18 сторіччі та, як мадам Помпадур, маніпулювати чолові-ками та всім світом, хіба ні? 
- Може й так. Але в тобі зараз говорить молодість та незнання людей. Тому я просто зачекаю, коли ти подорослішаєш, краще пізнаєш життя; от тоді вже другий варіант стосунків тебе влаштує більше.    
- Побачимо.
Так, із благословення мами, у 14-річної Олі з’явився перший офіційний хлопець. Після нього був іще один, потім – іще, а далі вже ніхто й не рахував, бо завжди коло красуні можна було побачити якогось здорованя. 
- Чому вони в тебе завжди от такі? – поцікавилась мама, пока-зуючи руками габарити бомбардувальника.  
- Такими легше керувати, - спокійно відповіла дочка.
- Хочеш сказати, що зріст та величина м’язів несумісні з інте-лектом чоловіка?
- Як правило. 
- Маячня якась...
- На жаль, так і є, бо коли чоловік проводить більшість свого часу у тренувальних залах, накачуючи м’язи, то максимум, на що він здатний, це споживати так звану масову культуру. Маються на увазі легка музика, яскраві журнали та фільми в стилі „екшн”, тобто три-лери, бойовики і таке інше. Ці здоровані не переобтяжують свій мо-зок книгами, серйозним кіно або виставками абстрактного живопису, бо просто нездатні до цього фізіологічно. 
- Тоді я не розумію, що тебе приваблює в таких хлопцях.  
- Я ж кажу: можливість ними керувати. Поряд із такою гарною „шафкою” я можу робити, що завгодно. 
- І ти ще називала мене жорстокою?
- Пробач, та я й досі вважаю, що сварити між собою друзів або доводити їх до бійки – це гірше, ніж зустрічатися з одним хлопцем. І взагалі, ніхто з моїх залицяльників поки що не скаржився на своє становище. 
- Мені їх і не шкода, але... 
- Заспокойся, я нікого навмисне ображати чи нахабно дурити не збираюсь. Якщо вже так складається, що ми живемо за чоловічими за-конами, то я просто намагаюся до них пристосовуватись і тому, щоб не бути ласим шматком для всіх, тримаю коло себе симпатичного Цер-бера. А далі все по-чесному: у нього є я, а в мене – спокій. Отже, всі задоволені. 
- Невже ти не можеш знайти собі когось достойного? – Зоя з ні-жністю розглядала таке рідне обличчя доньки.  
- Я в пошуку, а це процес не тільки тривалий, а й приємний, повір мені, - і дівчина весело підморгнула.    
Та одного разу прийшов час, коли Ольга звернулася до матері з дивним проханням. 
- Ти б не могла подивитись у картах, що мені робити з Арсеном? Я знаю, в нас є домовленість, що на рідних ти ніколи не ворожиш, але мені це дуже потрібно. 
Зоя уважно вгляділася в обличчя дочки й стривожено запитала:
- Тебе непокоїть Арсен?
- Так, - Оля почервоніла, але очей не відвела. - Я постійно відчуваю між нами якусь фальш, ніби від мене приховують щось нехо-роше. І хоч Арсен завжди уважний, та ще й так мило домагається більш близьких стосунків, я перестала йому вірити. Не знаю, що це, обережність чи  відчуття небезпеки...  
- Те, що ти вирішила підстрахуватися, дуже правильно. Ця риса, до речі, в тебе від батька, бо на відміну від мене, запальної, він завжди був стриманим і розсудливим... Гаразд, давай подивимось, як тобі бути з цим Арсеном.  

Треба сказати, що Зоя ніколи не плутала їх з Ольгою приватне життя зі своєю професійною діяльністю. Офіційно вона все життя пра-цювала в бібліотеці, хоч головна її робота відбувалася поза стінами храму книжок. У квартирі, що залишила їм бабуся, виїхавши до села, Зоя до пізнього вечора приймала відвідувачів, більшість яких скла-дало жіноцтво. І хоча церква не визнає ворожіння і різко засуджує усі види віщувань і пророцтв, людей це не спиняє. Тому, щиро помо-лившись у храмі, жіночка із чистим серцем біжить до ворожки, щоб взнати свою долю або майбутнє рідних чи близьких.   
У представниць роду Коляд кожен мав свою „спеціалізацію”. Ба-буся зливала віск і „відробляла” зурочених людей, її сестра лікува-ла травами й заклинаннями, а мама Ольги, Зоя, ворожила на картах і складала гороскопи.    
- Нічого страшного в цьому немає, - пояснювала Зоя дочці. – З давніх-давен так ведеться, що люди хочуть знати майбутнє, особливо, коли вирішується щось важливе в їхньому житті. А карти й гороскопи нам тільки підказують правильний шлях або навпаки застерігають від хибних учинків, от і все.    
- То ти в мене, як піфія чи оракул, так? – спитала Ольга.
- Ні, не так. Пророцтво оракулів завжди чітко формулює долю на майбутнє. Це як об’єктивна реальність, від якої не врятуватись і не втекти. А карти й гороскопи лише складають можливий прогноз розвит-ку подій, тому людина сама вирішує, як жити далі і що чинити з вла-сним життям.   

Коли Зоя на прохання дочки розклала карти на Арсена, то одразу ж зрозуміла, що він – людина недобра.
- Тікай від нього, доню, поки не пізно, - стривоженим голосом сказала вона. – Цей хлопець – чорний. Знає він це чи ні, та підсві-домо тягнеться до тебе, щоб знищити. 
- Знищити? Чому?
- Бо ти – біла. 
- Як це, „біла”? Я ж не маю родинних талантів?
- То й що? Це нічого не означає. Бабуся говорила, що хоч ти й не „фірмова” Коляда, зате біла від народження. І ця властивість до-помагатиме тобі в житті.   
- Чим?
- Чуттям на людей, ми ще називаємо це „нюхом”. 
- Чому ж ти раніше мені нічого не казала?
- Бо це мало само проявитись. Так і вийшло, коли ти відчула загрозу від Арсена.   
- І що ж тепер робити?
- Нічого, просто жити. Ти ще дуже молода, і в тебе все попере-ду. Зрозумій головне – основні закони життя прості, бо все навколо існує у двох вимірах: плюс і мінус, чорне і біле, зло і добро. І змінювати ці глобальні величини неможливо, як неможливо зрушити за-гальну рівновагу всесвіту. А от у повсякденному житті є складності, бо люди, як штрих-код на товарах, усі смугасті. І ці чорно-білі смуги, залежно від того, котрих є більше, чорних чи білих, склада-ють основу людини. Тому нам і властиві як добрі вчинки, так і пога-ні. Із часом людина може поганими вчинками остаточно очорнити свій штрих-код і перетворитися на монстра. А може статись навпаки: доб-рими справами, вірою та самопожертвою людина „витирає” чорні смуги у власному житті і стає білою. Такими білими, наприклад, були свя-ті.           
- Але ж я не свята, мамо.
- Ні, та можеш нею стати. Тому пильнуй, аби твій штрих-код не чорнів від поганих учинків та злих думок.
- О, Господи, це все так складно. Ну, добре, а що ж мені роби-ти з Арсеном?  
- Це ми зараз побачимо.
Зоя викладала карти на стіл, щось тихо бурмочучи собі під но-са, а наприкінці вигукнула:
- Ось, є! 
- Що?
- Тобі потрібно зникнути з міста.  
- Це неможливо, я ж закінчую училище за місяць. Куди мені їха-ти?
- Поїдеш до баби в село... ненадовго, десь на тиждень.
- А заняття?
- Зробимо тобі лікарняне.
- І що далі?
- Скоро повинно щось статись, от тоді й побачимо.  
За тиждень, коли Ольга повернулась із села, мама розповіла їй, як Арсен, гуляючи з „веселою” компанією на чужій квартирі, напився і влаштував бійку, від якої сильно постраждали двоє дівчат. Його затримала міліція, і тепер він у КПЗ чекає на суд.  
А Ольга відтоді стала дослухатися до власних відчуттів, щоб у майбутньому мати можливість уникати таких чоловіків.     
- Я тобі дам одну пораду, – сказала якось мати. – Ти помітила, що мої знайомі чоловіки ніколи не поводяться агресивно і я завжди можу впоратися з непокірними, “перемикаючи” їх у потрібному напрям-ку? 
- І що, мамо, це якісь чари?                             
- Часом так. Але цього можна досягти й за допомогою звичайних парфумів. Людина завжди реагує на запах, особливо на привабливі аромати кохання. Бо коли хтось закоханий або сексуально стурбова-ний, то він чує „дух” статевих гормонів, як кіт навесні. 
- Сексуально стурбований кіт? – перебила її, сміючись, Ольга. – Ну і ну, гарне порівняння. Я зрозуміла, мамо, про що ти говориш, але давай конкретніше.
- Ми сприймаємо людину на запах, так? А це означає, що за до-помогою парфумів завжди можна „підказати” чоловікові потрібний нам напрямок. 
- Як?
- Забудь про лаванду, жасмин чи розмарин – сексуально приваб-ливі для чоловіків – і переходь на нейтральні аромати. До речі, спробуй користуватись чоловічими парфумами. Вони одразу послаблять фактор “зовнішнього подразнення”, чим полегшать тобі життя. 
Найцікавіше, що чоловічі аромати справді сподобались Ользі, та, на жаль, справжнього ефекту не дали. Тому й довелося дівчині для посилення захисту від надмірної уваги чоловіків активно викори-стовувати ще й зовнішню байдужість, почуття гумору та гострий язи-чок, що одразу переводило шанувальників із рейок закоханих на рейки друзів. Після цього дівчина ставала для них найкращою приятелькою та співрозмовницею.  
Завдяки витримці та здоровому глузду Ольга з усіма пацієнтами травматології завжди тримала дистанцію, бо для неї це були не особи чоловічої статі, а просто хворі, яким вона давала таблетки, робила уколи та ставила крапельниці. А щодо лікарів, які впадали за красу-нею медсестрою, то Ольга дотримувалась слова, даного напарниці Ніні і ніколи не заводила романів на роботі. 
Така тактика невдовзі дала свої результати, бо чоловіча ціка-вість та настирливість розбивались об дівочу неприступність, як морські хвилі об скелю. Дуже швидко усі зрозуміли, що Ольга – дів-чина серйозна і фліртувати на робочому місці не збирається. І хоч декого це дратувало, та все ж довелося змиритись, особливо тоді, коли дівчину відвідав її черговий кавалер, здоровий парубок із ру-ками-кувалдами та голеною головою. Ольга недовго пощебетала з ним, зображаючи неймовірну радість, а сама в душі вмирала зо сміху, за-уважуючи похмурі погляди хворих та лікарів.     
 „От і пам'ятайте, дорогенькі, що вам до мене – зась! – утіша-лася подумки дівчина.  – Бо я вже втомилась утовкмачувати у ваші дурні вперті голови, що вродлива жінка – це не загальна чоловіча власність і вона має право жити, як хоче”.     
 Так минув рік. 
                      
                           3

Праця медсестри повністю захопила Ольгу, і з часом у буденному ритмі її чергувань з’явилися приємні традиції, а ще відчуття впев-неності у власних силах. Напарниця Ніна виявилася справжнім скар-бом, бо без жодних застережень чи жалю ділилась із нею своїм бага-тим досвідом, адже працювала медсестрою вже 8 років. А ще Ніна була легка у спілкуванні й добре зналася на людях, тому могла майже сто-відсотково охарактеризувати будь-якого пацієнта як людину і як хво-рого. 
Софія Карпівна, санітарка їхньої зміни, теж була приємною жін-кою, що одразу полюбила Ольгу і щиро переживала за те, щоб дівчина безболісно звикала до нової роботи.
- Ти ще не знаєш життя, - зітхала вона. – Не знаєш, бо молода й недосвідчена. А тут, у лікарні, швидко зникають ілюзії, адже кож-ну людину видно, як на долоні. І завжди так шкода, особливо моло-дих, коли їм не вдається допомогти, тому раджу - не прикипай до хворих душею, однаково тебе на всіх не вистачить. Роби свою справу, та в серце нікого не пускай. Добре? От і молодець.      
На чергуваннях Ольга з Ніною вже без слів розуміли одна одну, і їхня вправність легко долала будь-які перешкоди, особливо тоді, коли надходили „новачки”. На відміну від давніх пацієнтів, що вже доліковувалися й одужували від травм, цим хворим треба було термі-ново надати допомогу, аби полегшити біль, влаштувати з найбільшими зручностями в палатах, оформити папери, сповістити рідних тощо. То-му кожен день Ольги поповнювався новими враженнями й новим досві-дом.
Щодня дорогою до роботи дівчина проходила тінистою алеєю ста-рого саду, що оточував корпуси лікарні й всміхаючись кивала знайо-мим пацієнтам, що вийшли прогулятись на повітря, а також радо віта-лася зі співробітниками лікарні, що разом із нею поспішали на робо-ту. Ольга тішилася, що зараз побачить Ніну та Софію Карпівну, а ще відчувала, що їй радітимуть усі пацієнти травматології. І тому це внутрішнє почуття комфорту та щастя вона намагалася втримати в собі протягом чергування, бо знала - від її усмішки залежить не тільки настрій хворих, а й їх одужання. Комусь стане легше лежати на витя-жці, комусь менше болітиме зламана нога, хтось навчиться швидше хо-дити на милицях, а ще хтось нарешті повеселішає й захоче знову ста-ти здоровим.  
Єдиним, що дивувало і навіть обурювало дівчину, була незрозу-міла поведінка деяких пацієнтів, які відверто не хотіли одужувати.  
- Таке враження, що їм подобається хворіти, - ділилася вона з Ніною. – Але ж це не іпохондрики, що носяться зі своїми болячками, як з найбільшим скарбом у житті. Наші пацієнти - цілком нормальні, і вони повинні хотіти одужати. Отже, поясни мені, Ніно, ти ж довше тут працюєш, у чому річ? Люди що, не хочуть бути здоровими?   
- А хто їх знає? – відмахнулась напарниця. – Наші пацієнти швидко звикають, що родичі носяться з ними, як із писаними торбами, тому, певно, й прагнуть продовжити цей період якомога довше.     
- Ти хочеш сказати, що це прояв звичайного егоїзму? 
- Ну, чому звичайного? Це вже так званий „махровий” егоїзм, через який людина відчуває себе центром всесвіту, тому й чекає від навколишніх відповідного ставлення. 
- Тобто „любіть мене найсильніше і найдовше, бо я тяжко хворий і мені гірше за всіх?” – Ольга здивовано підняла брови.
- Щось таке. І якщо в інших відділеннях лікарні ця риса не та-ка помітна, то у нас або в хірургії її видно з першого погляду. Всередині такого пацієнта ніби сидить бовдур-мазохіст, що залюбки милується на власні болячки і гордо демонструє їх навколишнім, щоб його пожаліли і приголубили не тільки жінка й діти, а ще й така ки-ця-ляля, як ти. Тому він і придурюється, щоби хворіти „довго-довго і сильно-сильно”.   
- Зрозуміло, - Ольга замислилась. – То кажеш, вони хочуть, щоб їх пожаліли? Добре, я їх так „пожалію”, що вони швидко одужають.   
Відтоді усмішка та увага дівчини до хворого зникали, як тільки вона відчувала, що чоловік сачкує і його небажання одужувати - це не звичайна хвилинна слабкість, а послідовна й виважена тактика. Тоді з приємної уважної красуні вона перетворювалась на холодну й байдужу медичку, а її відчутна неповага до таких пацієнтів робила з них ізгоїв серед інших хворих. „Жертви” обурювалися, скаржились і навіть погрожували, та закінчувалось усе для них єдиним бажанням: швидше одужати, щоб забратися геть із лікарні. 
Більшість пацієнтів у відділенні складали чоловіки, що чомусь трохи дратувало Ольгу, тому якось, допомагаючи Васильовичу наклада-ти хворому гіпс, вона поцікавилась:
- А що, чоловіки спокійно ходити не вміють? Чи це у вас закла-дено на генетичному рівні постійно потрапляти в якусь халепу? Пояс-ніть мені, лікарю, чому більша частина хворих у відділенні чолові-чої статі, га?
- Бо те, що ми виростаємо, ще не означає, що ми стали доросли-ми, - всміхнувся у відповідь лікар. - Жартую-жартую, просто чолові-ки більш рухливі, Олю, та й професії у них часто-густо бувають складнішими та екстремальнішими, ніж у жінок, як-от шахтар або во-дій вантажівки. Чоловіки більш нетерплячі за натурою, тому й ризи-кують у житті більше, особливо за кермом автомобіля. Я вже не кажу про цю справу, – і Васильович виразно клацнув себе пальцем по гор-лу. – Адже під градусом наш хлопець нічого не боїться, тому й заро-бляє синці та переломи. Правда, герой? – І їхній пацієнт, дихнувши моторошним перегаром, зніяковіло кивнув головою на знак згоди.  
- А жінки? – поцікавилась Ольга.  
- Переломи в жінок, особливо старшого віку, - став роз'яснюва-ти Васильович, - як правило, пов'язані з настанням менопаузи в їх-ньому житті, розумієш? 
Оля, зашарівшись, кивнула. 
- Бо під час клімаксу жіночі кістки стають надзвичайно тендіт-ними й ламкими, і досить невдалого падіння або удару, щоб одержати перелом. Тому зараз у пресі й на телебаченні ведуть гучну компанію боротьби з остеопорозом, для чого рекламуються спеціальні гормона-льні препарати, а також вітаміни з великим умістом кальцію. 
- А як же дівчата?
- Ну, ці до нас потрапляють насамперед як супутниці горе-водіїв, що спричинили аварію або мали нещастя до неї потрапити. А ще тоді, коли дівчата хочуть зрівнятися силою або вміннями з чоло-віками і самі провокують якусь дурницю.   
- Неправда, - образилась Оля за „своїх”. - Дівчина теж має право кататися на лижах, скейті чи роликах.
- А тоді, лялю, хай і не скаржиться на травми. 
- Ну, то й що, зате жінка це робить гарніше.
- Травми гарніше робить? Може бути, не знаю...
- Так ну вас, Васильовичу, я кажу, що катається гарніше. 
- Ах, це? Для мене головним є результат, Олю. Бо якщо людина потрапила до нас із травмою, то зовсім неважливо, красиво вона її заробила чи ні. Вірно я кажу? 
- Це так, ніяких заперечень.

Васильович, тобто Василь Васильович, заступник завідувача тра-вматології, частіше за інших чергував на Олиній зміні. Ніна поясни-ла це тим, що він давно вже одинак і щоб не спитись на самоті, во-ліє ходити на роботу.
- Тому хай краще працює, ніж п’є, - додала вона.
- Але ж Васильович – пристойний дядько, - зауважила Ольга, -  і я сама бачила, як на нього заглядаються різні жіночки. Чому ж він тоді...?
- Розумієш, чотири роки тому його дружина померла від раку. І останні дні її пройшли саме тут, у нашій лікарні.
- О, Господи...
- Після її смерті він довго не міг оклигати і почав часто ви-пивати, поки з-за кордону не приїхала його донька з зятем і не вла-штувала скандал. Васильович навіть поскаржився, що діти поставили ультиматум: якщо хоче бачити онуків, має покинути випивку. 
- Що ж, дієвий шантаж.
- Це неважливо, Олю, головне, що наш Васильович, як то кажуть, зав’язав, і щоб не спокушатися вдома зайвий раз, проводить більше часу в лікарні.
- Ну, і правильно, - енергійно погодилась Ольга.
А за мить її викликали до приймального відділення, бо надійшов  новий хворий. Вона подалася допомагати черговому лікареві, а Ніна залишилась на посту впорядковувати папери та готуватися до вечір-нього обходу.  

- Ну, що, лялю, - Васильович приязно усміхнувся Ользі, зустрі-вши її в коридорі. – Маємо сьогодні цікаве чергування, бо знову по-ламався рентген-апарат, і тому точний діагноз встановити неможливо. 
- Ви ж завжди казали, – заперечила дівчина, - що для досвідче-ного лікаря це не завада.
- Казав, та особисто я сьогодні до цього не здатний, бо ще з вихідних мої руки болять, та й пальці до „рентгену” не підходять. 
- А що трапилось?     
- Трапилася переоцінка власних можливостей. Просто Іван Петро-вич у суботу запросив мене на дачу. А я здуру погодився пограти у волейбол з його синами. І ніби й грав недовго, а в неділю, повіриш,  навіть знеболювальне пив, так м’язи боліли. 
- Що ж, у такому разі я пропоную вам активну допомогу, - ска-зала Ольга, - і спробую замість рентгену сама встановити діагноз. Тим більше, що мені цікаво, чого я навчилася за цей час і чи зможу вірно визначити стан ушкодження хворого. 
- Чекай-чекай, - Васильович раптом став, як укопаний, - прига-дую, як ми приймали тебе на роботу... Що ж, гарна пропозиція, давай спробуємо використати тебе за призначенням. 
	Їхнім пацієнтом виявився пристойний молодик, що аж сичав від болю, і не дивно, бо мізинець на його правій нозі був ненормально вивернутий убік. Хлопець сидів на столі вже роздягнений, тому Ва-силь Васильович кивнув Ользі, аби бралася до огляду, а сам став на-впроти слідкувати за її руками. 
	Ольга зосередилась на травмі, легко підключивши уяву, і, обма-цуючи ногу хлопця, одразу зрозуміла, що мізинець його не зламано, а тільки вивихнуто. 
	- Це все наш дурний пес, - простогнав раптом пацієнт. – Вічно кидається під ноги, лякаючи мало не до гикавки. От я з переляку й врізав йому добре. А виявилося, що він устиг відскочити... і я з усієї сили влучив у дубові двері. Мало не вмлів від болю, уявляєте?     
	Намагаючись не всміхатись, Ольга трохи „знеболила” ногу, а по-тім, уголос коментуючи свої дії для Васильовича, легко вправила па-лець на місце. Молодик смикнувся, вже збираючись кричати, та погля-нувши в сині очі дівчини, так на це й не зважився.
	- Тепер потрібно міцно перебинтувати й по всьому. Гіпс, я ду-маю, зайвий, - сказала наприкінці Ольга.
	- Відмінно, лялю, - посміхнувся лікар, - от і бинтуй давай, а я вже посиджу собі. 
	
І лише коли вони залишились на самоті, Васильович сказав:
	- Не розумію, як я міг забути той твій масаж? Та й Іван Петро-вич теж... Ага, пригадую, я ж тоді одразу у відпустку пішов, а коли повернувся, то все якось закрутилось і забулось... Отже, поясни ме-ні, лялю, чому ти весь цей час мовчала? Адже з таким талантом по-трібно до інституту вступати, а не тут місце просиджувати.
	- А якщо я не хочу? - тихо запитала Ольга.
	- Не говори дурниць, як це „не хочу”? Ти людям стільки користі можеш принести своїми руками, та й собі добру копійку заробити теж. А ми б тобі з лікарні направлення дали, з найкращою характеристи-кою, звісно. 
	- Розумієте, Васильовичу, - стала пояснювати Ольга, - по-перше, я ще молода і маю час на роздуми, по-друге, у мене таке від-чуття, що ТУТ я - на своєму місці, і по-третє, мені здається, що краще бути відмінною медсестрою, ніж посереднім лікарем. 
	- Висновки правильні, але подумай іще, гаразд? А я, в свою чергу, нагадаю Іванові Петровичу про твої здібності. Може, він зме-тикує, як раціональніше тебе використовувати, бо, здогадуюся, ти вмієш набагато більше, ніж демонструєш.  
	- Краще не треба, - попросила Ольга. – Не ускладнюйте мені життя, Васильовичу. Я сама знаю, як жити й працювати.
	- Ого, як ти заговорила, – Васильович став навпроти неї, гріз-но звівши брови. – Послухай мене, дорогенька, якщо тобі Бог дав та-лант, ти не маєш права нехтувати ним.
	- А я й не нехтую, я допомагаю, як можу.
	- Це так, - погодився лікар. – Але твоя поміч більше схожа на стрижку газону манікюрними ножицями, розумієш?  
	- Ні.
	- Ти можеш більше, але не хочеш. Чому?
 	Ольга помовчала, намагаючись хоч поглядом задобрити цього грі-зного незнайомця, на якого раптом перетворився Василь Васильович, та, зрозумівши, що нічого цим не досягне, сказала:  
	- Бо така робота – велика відповідальність, і я знаю, що як тільки за неї візьмуся - кінець моїй незалежності. Це, як молодень-кій дівчинці раптом завагітніти, бо хоч дитинку вона й народить, та власну юність занапастить, розумієте? А я ще хочу погуляти... та й досвіду набратись побільше. Не можна ж отак просто взяти і стати одразу... кимсь. Не знаю, чи зрозуміло я пояснюю...   
	- Ох, доню, - грізний доктор щез, перетворившись знову на доб-рягу Васильовича, що, простягнувши руки, легко обійняв її, а потім по-батьківськи погладив по голові. - Я все розумію, ти й справді ще дуже молода і маєш стовідсоткове право погуляти. Та я однаково ма-тиму тебе на оці і буду використовувати час від часу, гаразд? 
	Ольга всміхнулась із полегшенням:
	- Та я з радістю... Тільки одне прохання: не називайте мене більше лялею, бо я почуваюсь від цього дурепою. 
     - Обіцяю, більше ніяких «ляль».

Відтоді, коли їх чергування збігалися, Василь Васильович  на-магався працювати в парі з Ольгою, щоб навчити її всього, що вміє сам. А Ольга, в свою чергу, ділилася з ним власними „відчуттями” травм та переломів. 
І хоч доктор сумлінно дотримувався слова не розголошувати на людях талант дівчини, та вряди-годи все ж зітхав, що таке „добро” пропадає марно. Їхнє спілкування нагадувало родинні взаємини, де люблячий татко вчить доню своєї майстерності, і Ольга дуже цінувала це, відповідаючи Васильовичу щирою приязню.
                           
                        
                           4. 

У день, коли Ользі виповнився 21 рік, вона мимоволі стала ге-роїнею їх лікарні, коли витягла сина й дружину головного лікаря прямісінько з того світу. 
Трапилось це абсолютно буденно, коли дівчина поспішала на ве-чірнє чергування, прихопивши з собою торт та дві пачки соку. Вона саме перейшла дорогу, коли почула вереск гальма, й одразу ж за цим звуком з-за рогу сусіднього будинку вискочила машина. Виляючи в рі-зні боки, авто проскочило перехрестя, виїхало на тротуар і з гурко-том врізалось у іншу машину, що поволі виїжджала з воріт лікарні. 
І одразу ж запанувала така моторошна тиша, що, здавалося, на-вколо щезло все живе. А за мить пролунав дружній зойк:
- Рятуйте!.. Міліція!.. Хулігани!..    
Та чомусь ніхто не поспішав до місця аварії. Кожен, певно, че-кав, що знайдеться сміливіший за нього чи просто перший. Ольга ж, відставивши свої речі під паркан, швидко майнула до воріт. Один по-гляд, кинутий на винуватця нещастя, сказав їй, що йому вже не допо-можеш, а от пасажири другого авто були ще живі. Чекати на когось, аби витягти постраждалих із машини, Ольга не хотіла, бо чула вираз-ний запах бензину, що лився на асфальт. Перед очима дівчини миттєво змигнули численні фільми, де у таких аваріях незабаром лунає вибух автомобіля, та ще й уява підказала, що такий перебіг подій цілком можливий. Тому вона почала вправно витягати людей з машини. Першою була жінка, дякувати Богу, досить тендітна, тому Ольга змогла під-хопити її під пахви і відтягти під стару розлогу яблуню, що росла на краю лікарняного саду, другим – молодий чоловік, що вже прийшов до тями і з допомогою Ольги сам зміг дочовгати до дерева.
- Мамо, - схилився він над жінкою. – Мамо, що з тобою? 
І в цей час пролунав подвійний вибух. Вогонь, здавалося, сяг-нув просто неба, висвітлюючи пітьму грудневого вечора. З лікарні вже надбігала допомога, збоку від воріт раптом теж вигулькнули  лю-ди з криками про міліцію. А Ольга все стояла стовпом розглядаючи палаючі руїни двох машин та поволі починала розуміти, що могла не встигнути. Не встигнути врятувати людей і загинути сама.  
- Усе сталося так швидко, - раптом пролунав над її вухом чоло-вічий голос. Дівчина звела очі й побачила винувате обличчя охорон-ця. - Поки я викликав міліцію та швидку, то вже й спізнився  до те-бе на допомогу. 
- Нічого, головне, що я встигла, – Ольга, згадавши про жінку, нахилилася помацати її пульс, та в цей час уже з’явились лікарі, дівчину відсунули вбік, і вона, зрозумівши, що більше не потрібна, поволі добрела до свого корпусу, а потім і до травматології.
Першим її зустрів Васильович, що вибіг у хол подивитись на по-жежу, та побачивши дівчину і її страшні очі, кинувся просто до неї.  Він устиг підхопити її, коли вона вже падала, зомлівши, і швидким кроком поніс до приймальні. А незабаром уже вся лікарня знала, що красуня Коляда врятувала сім’ю головного лікаря. Він сам за годину теж з’явився у їхньому відділенні, аби подякувати дівчині, щиро розцілував її зі сльозами на очах, потім поцікавився самопочуттям, а в кінці розмови запропонував:
- Може, хочеш додому? Все ж таки ти пережила шок.
- Ні, дякую, я цілком нормально почуваюся, – відповіла Ольга. Вона сиділа під пильним наглядом Васильовича, Ніни, Софії Карпівни та усіх хворих відділення, які змогли вибратись у коридор. – І що мені робити вдома? А тут я буду під постійним контролем, - і вона показала очима на своїх „охоронців”. – Краще розкажіть, як почува-ються ваша дружина й син.
- З Денисом усе гаразд, кілька подряпин та синців, а от дружи-на поки що ніяк не отямиться. У неї зламано два ребра, та хребет, слава Богу, неушкоджений. Її зараз привезуть до вас, тож ти сама зможеш усе побачити.
- От і добре, - всміхнулась Ольга. – Ми її припильнуємо якнай-краще.
- Я й не сумніваюсь, красуне... І ще, Олю, - додав, зітхаючи, головлікар, - сюди має прийти з міліції слідчий, щоб записати твої свідчення, адже ти не тільки врятувала мою родину, а ще й була сві-дком аварії. 
- Гаразд, я розповім усе, що бачила. 

Дружину головного лікаря влаштували у „панській” палаті, так між собою медики називали палату-люкс, де крім холодильника і теле-візора, був іще санвузол, що для бідної райлікарні було справжнім чудом. Адже всі знають, як мало зручностей мають лікарні, побудова-ні у 50-х роках ХХ сторіччя. 
- І чим архітектори тоді думали? – обурювалась Ольга. – Чому туалети розташовані так далеко? Наші хворі, поки дочовгають до кін-ця коридору, витрачають по 5-7 хвилин, а тут і до біди недовго. А кому потрібні ці ванни, куди бідолаха з гіпсом однаково залізти не може? Чому не поставити декілька душових або два-три великих умива-льники?      					
- Певно, цей архітектор сам був добрячим нечупарою і вважав, що людям митися не обов’язково, - відповіла Ніна.
     „Панська” палата в основному винаймалася за гроші і тому нері-дко стояла пуста, адже не кожен міг собі дозволити таку розкіш. Тут частенько ночували лікарі або хтось із медперсоналу, коли була мож-ливість поспати чи подивитись телевізор. Сьогодні ж увечері в „пан-ській” палаті просто роїлося від людей, бо крім медиків тут були ще й родичі та близькі друзі головного лікаря. Та за декілька годин все стихло, хворі пішли до ліжок, світло в палатах та коридорі вим-кнули, і тільки на посту медсестер горіла настільна лампа, висвіт-люючи їх голови над столом.   
	- Може, підеш спочинеш? – спитала тихо Ніна. – Свідчення для міліції ти дала, більше смикати тебе не мають, тому не геройствуй дарма, адже нервова система - штука хитра, сама знаєш. 
	- І, можливо, це вона не дає прийти до тями пані Наталі, – пе-ребила її Ольга. – Піду ще раз подивлюсь на неї.
	У „панській” палаті панувала тиша. Коло хворої розташувалася її мати, міцна старша жіночка, що сиділа під торшером із книжкою в руках. Побачивши Ольгу, вона одразу заусміхалася й встала:
	- Дитино моя, йди-но сюди, - вона обійняла дівчину та всадови-ла поряд із собою. – Чому ти не відпочиваєш?  
	- Та щось не хочеться, можливо, це реакція на перезбудження...
	Договорити вона не встигла, бо прочинилися двері і в палату заглянув Васильович:
	- Вам телефонують в ординаторську, - тихо сказав він старій, а коли вона вийшла, поцікавився у дівчини. - Як ти, Олю? 
	- Нормально... і попильнуйте з того боку дверей.
	- Що?.. – він, здавалося, не повірив власним вухам.
	- Я хочу подивитися, що не дає пані Наталі отямитись. А сто-ронні очі будуть мені заважати, розумієте? 
	Лікар якусь мить пильно вдивлявся їй в обличчя, а потім кивнув головою й вийшов. А Ольга підійшла до хворої, поклала руки їй на скроні і заплющила очі. По пальцях одразу застукало частим пульсом, який вона надіслала „подивитись”, що ж цій жіночці не дає отями-тись. І хоч дівчина не могла б пояснити, звідки в неї це розуміння, та була впевнена, що все робить вірно. А незабаром вона вже знала й діагноз: небажання “прокинутись” у пацієнтки - це шоковий наслідок від аварії. 
Ольга усміхнулась, заспокоєна станом хворої, і вийшла в кори-дор, де її терпляче чекав Васильович.
      - З нею все буде гаразд, - сказала тихо дівчина. - Думаю, вранці вона сама отямиться. А зараз сон для пацієнтки – найкращі ліки.
	І рівно о шостій ранку пані Наталя розплющила очі.

Василь Васильович після чергування пішов проводжати Ольгу до-дому. „Задля власного спокою”, - як пояснив він. Залишки машин із воріт уже витягли на узбіччя дороги, у повітрі кружляли перші сні-жинки, поволі припорошуючи страшні сліди аварії, хрумтіла під нога-ми крига калюж, а на душі в Ольги було затишно й тепло.    
	- Скажи мені, дитино, - Васильович делікатно підтримував дів-чину під лікоть, хоч йому, з його зростом під два метри, це було не дуже зручно, - ти хоч розумієш, яким даром нагородив тебе Господь?
	- Розумію.
	- І що далі робити збираєшся?  
	- Нічого. Працювати, допомагати людям. 
	- І все?
	- Все, мені не потрібна дешева популярність.  
	- Та я ж не про це, Олю. Пам’ятаєш нашу давню розмову, коли ти прохала дати тобі пару років на здобуття досвіду?
	- Взагалі-то мене, як тоді, так і сьогодні, більше цікавила можливість погуляти, – всміхнулась йому Ольга. 
	- І що? Ти далі залишиш все без змін? 
	- Та ні, Васильовичу. Я відчуваю, що мені вже не так багато й часу залишилось на гулянки. І вже зовсім скоро моє життя так чи ін-акше зміниться.  
	- Гаразд, якщо буде потрібна допомога – тільки свисни, - по-прощався з нею лікар і поспішив до дороги, де вже над’їжджала його маршрутка. А дівчина декілька днів ламала голову, як їй бути далі, бо мала якесь незрозуміле передчуття, ніби щось має статися. Щось дивне і незвичне, що назавжди змінить її подальшу долю. 
                       
                            5
                       
Та нічого конкретного Ольга придумати не встигла, бо одного разу на нічному чергуванні вона відчула такий сильний спазм і не-ймовірний біль у всьому тілі, що мимоволі аж застогнала, зблідла і вкрилася холодним потом. Досвідчена Ніна не розгубилась, наказала їй лягти на кушетку, вколола два кубики но-шпи і викликала лікаря з приймального відділення. За десять хвилин біль минув, ніби й не бу-вало, а лікар, замість хворої медсестри, застав у відділенні усміх-нену красуню, яка на пропозицію оглянути її, відповіла рішучою від-мовою і пішла переодягтись у свіжий халат. 
- Знаєш, сестричко, - сказала їй пізніше Ніна, - сходила б ти до гінеколога, бо так „хапати” може тільки по-жіночому, розумієш?  
- Так, - відповіла Ольга. – Дякую за пораду та й за оперативну допомогу теж. 
- Ходи здорова, люба, - посміхнулась напарниця. – Маю надію, що сюрпризів на сьогодні більш не буде.
Побажання її справдилось і зміна закінчилась тихо. А вже вдома Ольга спокійно проаналізувала той дивний напад і впевнилась, що це, нарешті, дійшов до неї „привіт” від роду Коляд. І хоча дівчина ще не розуміла, чим, власне, „поділилися” з нею предки, та розповідати мамі або їхати в село розпитувати бабусю не хотіла. 
Відтоді, день у день, в її тілі почала прибувати якась незбаг-ненна внутрішня сила, що давала розкішне відчуття власної доверше-ності, впевненості у всіх своїх справах та великого внутрішнього спокою, якого так бракувало Ользі в минулі роки. Та її постійно му-чило питання, як користуватись ЦИМ, адже коли на неї накочувала чергова хвиля неймовірної СИЛИ, дівчина просто горіла від бажання поділитись своїм даром з іншими людьми. Вона прагнула   допомогти усім хворим подолати їх біль чи хвороби, а ще – зробити кожного па-цієнта хоч трішки щасливішим, адже у лікарняному житті мало радос-ті, і тішаться тут лише тоді, коли виписуються додому. 

„Інструкцію” з використання нового дару, як завжди, підказали інтуїція та уява. А ще – поява в житті Ольги пана Професора. 
Все почалося з того, що Васильович (із відома Ольги, звичайно) розповів у відділенні, як її прийняли на роботу, після чого протя-гом двох тижнів дівчині довелося робити масаж усім охочим з медпер-соналу. Робити не тому, що в них щось боліло (хоча в наш час не бу-ває здорових людей), а тому, що кожен хотів упевнитись, чи в цієї красуні дійсно золоті руки. А незабаром її вже знали не тільки як добру медсестру та окрасу травматологічного відділення, а ще й як класного масажиста. От тоді ж Іван Петрович, завідувач відділення, і познайомив Ольгу з головною знаменитістю міста, бадьореньким дід-ком, якого всі шанобливо йменували „Професор”. 
- Професор? – пошепки перепитала налякана Оля.
- Не звертай уваги, дочко, - відмахнувся той, сміючись від ду-ші. – Я - не професор, це просто дурний жарт. Краще давай показуй, що ти там умієш, а то про тебе вже почали легенди складати. 
Тому довелось дівчині демонструвати своє уміння масажу і на „професорській” спині, після чого дідок устав, одягнувся, прокашля-вся трохи, а потім сказав:
- Можеш називати мене Андрієм Юхимовичем, - і повільно вийшов у коридор, де його „вироку” з цікавістю чекали не тільки працівники лікарні, а й численні хворі. – Усе, - голосно констатував Професор, - тепер я можу спокійно йти на пенсію. – Вислухавши у відповідь бу-рхливі оплески, він додав. - Дівчинка - просто скарб, тому заявляю як спеціаліст - тримати її на градусниках і гіпсі абсолютне варвар-ство.
Але Ольга з цим категорично не погодилась. 
- Андрію Юхимовичу, коли буде можливість або потреба, я готова завжди допомогти вам із пацієнтами. Та кидати заради цього професію медсестри не збираюся, бо по-перше, вона мені подобається, а по-друге - я ще не так добре знаю свою спеціальність, щоб освоювати ще одну. 
- Доню, своїми руками ти людям більше користі принесеш, ніж шприцом та пігулками, розумієш? – заперечив їй Професор. - Тому тільки з огляду на молодість я не даю тобі зараз добрячого прочуха-на. Можеш пручатись або відмовлятись, та я своєї думки не зміню.
- І що ви збираєтесь робити?
- Поки що домовлюсь із твоїм начальством, щоби тебе відпускали до мене на практику. А далі буде видно.
Так у житті Ольги з’явився Професор, масажист найвищої квалі-фікації, який два рази на тиждень приймав хворих у реабілітаційному відділенні, що займало два зали у правому крилі головного корпусу райлікарні. Саме тут після травм, каліцтв та операцій хворі остато-чно повертали собі здоров’я, використовуючи для цього спеціальну гімнастику, різноманітні тренажери і спортивне обладнання. Та голо-вною процедурою реабілітації, як і раніше, залишався лікувальний масаж, у якому Андрій Юхимович був незрівнянним майстром. На чергу до нього записувались мало не за місяць, і пацієнти готові були ру-ки йому цілувати за диво, що він із ними творив. Тому визнання Про-фесором якогось незнайомого дівчиська за скарб стало справжньою сенсацією.
Ользі довелося погодитись із вимогою Андрія Юхимовича відвіду-вати його кабінет для практики масажу, і ця подія стала поворотним пунктом у її житті, бо саме тут, під час „контакту” з хворим, вона вперше відчула, що може допомогти йому, використовуючи нову силу. Ольга добре зналася на кістках та м’язах, але внутрішні органи лю-дини були для неї лише певним „відчуттям”, тому, щоб не наробити біди, вона зосередилась на тих пацієнтах, чиї болячки розуміла. Та коли під час масажу вона відчувала ще якусь незрозумілу їй хворобу, то діяла інакше, тоді Ольга просто „заряджала”  енергією організм пацієнта, щоб він сам міг боротися з бідою. 
І хоч дівчина не могла пояснити, як це в неї виходить, та ін-стинкт і уява підказали їй, що енергетичне „підгодовування” хворих нагадує процес заряджання акумулятора в машині, після якого всере-дині людини мобілізуються нові резерви і знову починається боротьба з хворобою. Недарма пацієнти після Олиних сеансів почувалися повни-ми сил та енергії, а власні болячки видавались їм дрібницею, не ва-ртою уваги. Молоді організми заряджались Ольгою за один-два масажі, а от людям похилого віку вона додавала сил протягом тижня, а то й двох, бо їхні змучені життям тіла могли б не впоратись з ударною дозою енергії і від цього просто відключитись.   
 „Хвороби в літніх людей виникають тоді, коли їх організм  втомлюється від прожитих років, - міркувала Ольга. - Стара людина втрачає імунітет до життя, перестає боротись і починає хворіти на все підряд. І хоч молодшими від моїх масажів люди не стануть, зате зможуть знову набратися сил і повернути собі смак до життя... Та й на здоров’я, мені не шкода”.  
Дівчині вистачило розуму бути обережною, щоби зцілення хворих не виглядало як очевидний результат її масажу. А економна витрата сили дала можливість значно збільшити кількість пацієнтів. Та Юхи-мовича обдурити не вдалося. Якось він попрохав Ольгу відпровадити його до машини і дорогою буденним голосом запитав:
- У твоїй родині всі мають такі таланти? Я кажу про дар зці-лення... Ой, і не треба так витріщатися, люба, бо я хоч і старий, та все бачу. 
- Так, у родині Коляд багато жінок мали нетрадиційні таланти, - чесно відповіла Ольга. На відвертість її штовхнуло відчуття, що Професор і так знає правду, бо сам володіє схожим даром. – Хоча, коли я народилась, бабуся назвала мене виродком, бо я була цілком нормальною.  
- А коли це в тебе проявилось?
- Та десь із півроку тому. Тобто я років з 18-ти вже могла відчувати людину, ви розумієте про що я, так? Та лише нещодавно відбувся справжній прорив, коли мене почала наповнювати така незрі-внянна диво-сила, що, здавалося, я можу геть усе на світі... хіба що не літати.
- Розумію, про що ти, - усміхаючись, зауважив Юхимович. – Зна-єш, Олю, нам потрібно про все це докладно поговорити. І не гаючись починати вчити тебе, а то будеш роками тикатись, як сліпе кошеня, туди, де все й так очевидно. Кумекаєш, про що я?  
- Про те, що не потрібно вигадувати колесо, бо його давним-давно вже вигадали до нас.
- Отож-бо... - дідок відчинив дверцята розкішного „Ауді”, під-моргнув дівчині і поволі виїхав зі стоянки. А Ольга завернула до свого корпусу й поспішила на чергування, пообіцявши собі обов’язково розповісти матері про власні „здобутки”, бо її вже по-чинало гризти сумління, що першими про це дізналися сторонні. 
Тому після вечері, набравшись духу, вона почала:
- Мамо, мене сьогодні назвали цілителькою, – а потім тихо до-дала, - бо так воно і є. Вибач, що я не розповіла про це раніше, та мені хотілося бути впевненою і...
- Нарешті, - Зоя, відставивши вбік чашку з чаєм, усміхнулась до дочки. – Я вже не надіялась дочекатися таких зізнань.
- А ти знала?..
- Звичайно, знала. А ти думала, дурненька, я цього не побачу? Та я у перший же вечір зрозуміла, що в тобі проявилася сила нашого роду, та ще й з такою могутністю.
- То я сильна? – з цікавістю почала розпитувати Ольга. 
- Дуже сильна, повір мені, бо сильніша за мене, бабусю та її сестру разом узятих.
- Але я нічого такого не відчуваю!
- Бо в тебе свій шлях, Олюню. Тому, певно, ти й тягнулась до медицини, підсвідомо відчуваючи своє призначення – лікувати людей, адже ти справді цілителька. Таких у нашому роду було тільки двоє, тобто жінок, що лікували за допомогою сили. Краще розпитай бабусю, вона краще тямиться у цих справах.     
- Вона знає про мене?
- Я їй розповіла, чого б це я мала приховувати. Навіть не уяв-ляєш, як вона зраділа, хоча змусила мене пообіцяти не втручатись, поки ти сама не усвідомиш власну долю. Що ж, - замислено додала Зоя, - якщо взяти до уваги кінцевий результат, то можна сказати, що все вийшло згідно бабусиних розрахунків. 
- А це погано?
- Не знаю, просто мені хотілося для тебе іншого життя.
- Якого?
- Звичайного, нормального, пересічного.
- Але ж це так нудно, мамо.
- Зате від чудес навколо тебе можна просто здуріти, – буркнула у відповідь Зоя і, згадавши, раптом гостро запитала. – До речі, а що це за дядько тебе часом проводжає додому? Я розумію, ти молода й гарна, чим звісно приваблюєш його, але що бачиш у ньому ти? Адже він старий, принаймні для тебе, та й зовнішність його - так собі, нічого вражаючого, і одягнений посередньо. Ну, чого ти витріщилась, Ольго? Відповідай, коли мати питає! 
 Оніміла від несподіванки дівчина не одразу зорієнтувалася, що Зоя говорить про Василя Васильовича, а коли зрозуміла, зареготала вголос.
- Ольга! – Зоя почала вставати з-за столу. – Я розумію, коли ти міняєш хлопців по п’ять штук на місяць, але зараз?.. І припини нарешті свій регіт! Краще скажи, хто це! 
- Це – Василь Васильович, мій шеф, - пояснила, відсміявшись, Ольга. – Він ставиться до мене, як до дочки, бо його власна живе закордоном, от він і опікується мною. А наші “проводжання” - це звичайний збіг обставин, бо якщо ти забула, нагадую - автобусна зу-пинка розташована поряд із нашим будинком, тому й видається, ніби Васильович мене проводжає.
- Отже між вами нічого немає? – заусміхалась Зоя. 
- Звичайно, що нічого. Ого, а що це за блиск одразу з’явився у твоїх очах? Що, вже зібралася на полювання? 
- Нікуди я не зібралась, не вигадуй, – Зоя мимоволі поглянула на себе в дзеркало й, звичним рухом торкнувшись кокетливої гривки, промуркотіла. – І він холостяк, я це одразу відчула.
- Він удівець, мамцю. А тепер слухай мене уважно, - Ольга пе-рейшла на серйозний тон, – Васильович мені – як батько. І я не до-зволю тобі позбавити мене його дружби.     
- Ти чого це?.. – обурилась Зоя.
- Я про те, що ти заморочиш йому голову, і незабаром покинеш,  як і всіх інших чоловіків до нього. Адже ти завжди їх кидаєш. І це, без сумніву, одразу позначиться на наших із ним стосунках. А я цьо-го не хочу, бо Василь Васильович став мені, як рідний. Отже руки геть, зрозуміла?    
- Ні, не зрозуміла. Та й узагалі, що це за тон? Ти як говориш із матір’ю? 
- Я говорю так, бо знаю на що ти здатна. Досить того, що у ме-не відібрали батька... тому Васильовича я чіпати не дам. 
- Що за нісенітниці! Хто в тебе відібрав батька?
- Ти, мамцю, ти й бабуся. За минулі роки скільки я у вас  про батька розпитувала, але нічого путнього так і не дізналася. Отже, припускаю, бідолашний просто не зжився з двома відьмами в одному домі, от і втік край за очі. Ну, а дорогу назад йому бабуся загово-рила, вона ж на це - майстер. А ти...
- Що я?
- Використала тата, мов банк сперми, і викинула як непотріб... 
Закінчити Ольга не встигла, бо мати дала їй такого ляпаса, що в дівчини аж зуби клацнули, і за мить на її білосніжній шкірі поча-ли набрякати багряні сліди від удару. 
- Ніколи, чуєш, ніколи не смій так казати, – прохрипіла Зоя. – Я любила твого батька, любила по-справжньому...  
- Ага, так любила, що згубила, - заплакала дівчина. – Ну, і де він? Де мій тато? Чому за всі ці роки я його ні разу не бачила? Мо-вчиш? – І вона вихором майнула до дверей, крикнувши на прощання, - твої ляпаси мені думати не завадять і рота не закриють! 
Двері грюкнули, а Зоя, без тями втупившись у стіну, з жахом подумала, що й надалі розплачується за примху розпещеної молодої відьми, якою була у двадцять років. Вона познайомилася з Вітольдом на курорті й одразу ж накинула на нього оком, адже він дуже виріз-нявся серед інших молодих людей, по-перше, високим зростом, а по-друге, незвичною вродою. ( Серед чорнявих і смаглявих українців завжди помітно представника Балтії, тобто синьоокого блондина з арійськими рисами обличчя). Та коли цей красень не захотів звертати на неї увагу, Зоя розсердилась... і від дурної впертості зачарувала його. 
Так уже влаштована вродлива жінка, що для неї задоволення вла-сних забаганок – головний чинник її винятковості. І тому, як зла відьма з казки про Білосніжку, вона готова душу закласти, тільки б удовольнити власну примху. А далі – хоч трава не рости.   
Зоя потім не раз пошкодувала за скоєним, бо така необачність вилізла їй боком. І хоча результат цього зв’язку тільки-но гримнув дверима (що-що, а за донечку вона завжди була вдячна Вітольду), та жіноча доля Зої потім так і не склалася. Адже коли зачарований Ві-тольд одружився з нею, жінка однаково почувалася нещасною, а свій шлюб вважала облудним. Та найгірше було те, що вона й справді поко-хала хлопця і мріяла, щоб і він любив її по-справжньому, та власні чари звели нанівець усі зусилля.  
- Знаєш, доню, - сказала одного разу мати, - ніж так мучитись, краще віддаруй свого чоловіка назад. І хай тоді сам вирішує, як жи-ти далі. Бо не по-людськи це, не по-Божому... 
- А по-якому? – огризнулась нещасна Зоя.
- Це – насильство, розумієш? Ти вважай, що зґвалтувала хлоп-ця... і продовжуєш ґвалтувати щодня. Подивись, як він змарнів і схуд від твоєї настирності, адже ти вперто не бажаєш зізнатися, що наробила дурниць, і, як упир, висмоктуєш із нього життя. Доню, спи-нися, бо хлопець так довго не протягне і почне хворіти по-справжньому.
І тут Зоя зламалася й заридала:
- Я не хотіла такого, мамо, зовсім не хотіла. Це все моя дурна самовпевненість, а ще - нетерплячість. Мене зачепило за живе, що Вітольд, на відміну від інших хлопців, які одразу падали до моїх ніг, сам падати не поспішав... от я й погарячкувала.
- Повторюю, поверни все назад, - мати взяла Зою за руку. – Ви-прав помилку, бо вона тобі самій вже поперек горла встала.   
- Але ж Вітольд тоді піде, - продовжувала Зоя плакати.
- Можливо, але це його право.   
- Що ж мені робити?
- Слухай уважно, - і мати обійняла дочку, заспокоюючи її, - я тут порадилась із сестрою, твоєю тіткою...
- І що?
- Не перебивай... так-от, ми з нею дещо порахували і вирішили, що тобі варто завагітніти.    
- Завагітніти?
- Так. І якщо 29 лютого ти зачнеш, то обов’язково народиться дівчинка, підходяща для нашого роду. 
- Тобто відьма?
- Припини, коли ти так кажеш, я одразу уявляю собі Бабу Ягу, що літає на мітлі. А цієї гидоти в роду Коляд ніколи не було. 
- Ну, добре, – трохи заспокоївшись, Зоя відсунулась убік. – Я народжу дитину, і що?
- А тоді буде видно. І якщо Вітольд усе ж поїде, в тебе на згадку від нього залишиться донечка. 
- Ох, мамо...
- І пообіцяй, що не триматимеш зла на чоловіка, - серйозно продовжила мати, - бо він – не твоя приватна власність, а вільна людина, що має право вибору. Зрозумій, доню, за все в житті треба платити, і якщо вже наробила дурниць, то намагайся виправити їх та роби висновки. Бо якщо будеш уперто стояти на своєму, життя покарає тебе ще дужче. Отже не гніви Господа, благаю.  
Тієї ж ночі, стиха прокравшись на кухню, Зоя розклала карти на чоловіка і з жахом переконалася, що мати не тільки мала рацію, а ще й прагнула завадити гіршій біді. „Господи, якщо Вітольд залишиться коло мене, то помре!” - у Зої аж волосся піднялось на потилиці, ру-ки вкрило „морозом”, а в скронях так загупало, що жінка ледь не зо-мліла. „Смерті я нікому не бажаю, а вже коханому – й поготів. Він мусить якнайшвидше поїхати геть, а щоб не виникло бажання поверну-тись, краще йому не знати про дитину”.     
Тому з наступного дня жінка без вагань почала втілювати в жит-тя план своєї матері. Тільки втілювати з однією поправкою - не дати майбутній донечці відьомської долі. „Досить і мого понівеченого життя, – міркувала Зоя. – Чари особистого щастя не приносять, а та-ким, як я чи мати, й взагалі несуть лише самотність. Тому хай краще моя дитинка живе звичайним життям нормальної жінки і нічого не знає про відьомство”. 
І як тільки Зоя впевнилась у своїй вагітності, то за допомогою матері одразу провела обряд, що „відпускав” чоловіка на волю. 
- Зачарувати завжди легше, ніж відробити чари, - пояснювала їй мати під час церемонії. – А оскільки ти вагітна, то краще мені під-страхувати тебе, щоб не було ніяких несподіванок. Бо коли чари по-вертаються до того, хто їх наслав, усяке трапляється.
Тому, коли тіло Зої скрутив сильний біль, мати одразу ж викли-кала „швидку”, і відвезла дочку до гінекології. Вагітність урятува-ли, стан Зої стабілізувався, аналізи були добрі, і за три дні її виписали додому. Та Вітольд, очманілий від незрозумілих почуттів, що раптом навалилися на нього, так нічого й не второпав. Мов неспо-вна розуму, він вештався містом, покинувши усі свої справи, а від-сутність удома Зої сприймав тільки з полегшенням. Його чомусь зо-всім не цікавило, де дружина і що з нею, тому навіть у тещі не пи-тав нічого. 
А Зоя, повернувшись додому з лікарні, подивилась на чоловіка пустими очима й запропонувала йому поїхати провідати своїх батьків. І хоч їй довелося трохи почарувати, щоб ця поїздка для Вітольда стала нагальною потребою, та вона про це не шкодувала, бо вже вто-милась щодня боятися за життя коханого. Тому й спакувала його валі-зи без сліз, і провела на вокзал усміхаючись, а потім довго стояла на пустому пероні, відчуваючи, що це вже - ВСЕ.
І от тепер Ольга припекла матір по наболілому, підсвідомо від-чувши правду, і хоч висловилася грубо, та так воно достоту й було - Зоя марно витратила своє кохання, перетворивши його на гіркий спо-гад. Звичайно, минув час, і в житті красуні знову з’явилися чолові-ки. Зоя без застережень крутила романи і міняла коханців так часто, як самій хотілося, та при цьому завжди дотримувалася головного пра-вила – ніколи нікого не силувати. 

                             6  

Вечір спливав, а Ольга не поверталась. Зоя хвилювалася, та вперто сиділа, втупившись у стіну, і чекала на доньку. „Тільки-но вона з’явиться, я одразу все їй розповім, - вирішила жінка. – Всю правду без прикрас, і хай потім сама вирішує осуджувати мене чи жа-літи. Бо так жити далі я більше не можу і не хочу! І взагалі - Оль-га має знати правду, це її право”. 
Зоя підвелась з дивана, вийшла на балкон і стала вглядатися в темноту ночі, мружачись від блиску фар проїжджаючих по трасі авто-мобілів. Перевівши погляд на подвір’я їх будинку, вона раптом роз-гледіла на дитячому майданчику під „грибочком” самотню постать. „Рідна”, - прошепотіли Зоїні губи, і за мить вона вискочила з квар-тири і побігла сходами униз.
А Ольга вже давно перестала плакати, а її щока - боліти. Та додому йти не давав сором за те, як вона повелася з найдорожчою у своєму житті людиною. Вона сиділа на майданчику вже третю годину і  готувала вибачальну промову. Але всі її зусилля пропали марно, бо раптом поряд із нею всілася мама і обійняла її. А потім вони вдвох поплакали солодкими сльозами перемир’я і пішли додому. І вже у тем-ряві кухні (бо обидві чомусь не хотіли запалювати світло), Зоя роз-повіла дочці правду про її батька.   
 Ольга помовчала, переварюючи новину, а потім спитала трохи захриплим від сліз голосом: 
- То він навіть не знає, що я у нього є?
	- Не знає. Та прошу тебе – не шукай з ним зустрічі, бо я до цього часу не певна, чи це йому безпечно. 
	- А ти більше не розкладала на нього карти?
	- Ніколи.  
	- То може спробуємо зараз, адже більше двадцяти років минуло? 
	- Гаразд, давай спробуємо.
	Ольга запалила свічку, поставивши її в центр столу, а Зоя, по-молившись і попросивши в Бога вибачення, взялася викладати карти на стіл.
	- Дивися, з ним усе добре... двічі одружений... а от дітей я щось не бачу, тобто бачу тільки тебе і все. Ось і я, у тому, “що було”. Що ж, нічого страшного вже немає, все минулося, – і Зоя шви-дко змішала колоду, сховала карти, а потім устала й вимила руки. – Думаю, ти зможеш розшукати Вітольда, коли захочеш, в мене десь за-лишилась адреса його батьків, пошукаю при нагоді.    
	- А ти?
	- А мене не проси, бо, відчуваю, що варто мені з’явитися по-ряд, і прокляття знову може повернутись. 
	- А ти ще любиш його, мамо?
	- Вітольда? Ні, звичайно, – Зоя легко усміхнулась. – Усе давно минулося, Олюню. За ці роки в мене були й інші чоловіки, і я любила їх, кожного по-своєму... але любила. Не пам’ятаю, хто саме з відо-мих письменників сказав, але фраза звучала приблизно так: „Життя людини занадто довге, щоб кохати один раз”. І це правда. Усе минає. Минає і кохання.    
	- А зараз ти когось любиш?
	- Ні, зараз, на жаль, у мене триває затяжний етап самітності, - і Зоя „важко” зітхнула, а потім не витримала й засміялась. – Не звертай уваги, - махнула вона рукою, - не пропаду. 
	- Але мамо, послухай, я й справді можу познайомити тебе з Ва-сильовичем. Він класний дядько і все таке, та в мене умова - якщо він тобі сподобається, ти вийдеш за нього заміж.
	- От так одразу й заміж?
	- Ну, якщо хочеш, можеш жити з ним у цивільному шлюбі.
	- Дякую за дозвіл, люба.
	- Та пообіцяй мені, якщо Васильович тобі не підійде, голову дарма йому морочити не будеш. 
	- Гаразд, обіцяю, не переживай.   
І вже коли вони вкладались у ліжка, Ольга сказала: 
- Пробач мене за ту гидоту, що я наговорила увечері.
	- І ти мені пробач за все. І за ляпас теж, - відповіла Зоя. 
	- Та мене все ж цікавить, - дівчина уважно вдивлялася в облич-чя матері, - чому ти не хотіла, щоб я вдалася у нашу породу?	
- Бо не бажала, щоб ти постраждала від цього, як я колись.
	- Але можна було б попередити...
	- Олю, зрозумій, ніщо так не псує людину, як влада, тим більше влада, дана з дитинства. Вона входить у кров людини і робить її свавільною й вередливою. От, наприклад, я. Звикла до того, що всі мої забаганки здійснюються, я мало не вбила твого батька, та й собі на довгі роки душу скалічила.  
	- Але ж це просто випадковість.
	- Ні, це кара за владу. От подивися, доню, хто має владу? Той у кого сила. Це військові, чия сила у зброї, банкіри й бізнесмени, чия сила у грошах, церква, сила якої в нашій вірі у Господа. Кожен, хто має силу, має і владу. 
	- А хіба влада несе зло?
	- Влада розбещує і дає відчуття безкарності. Тому людина через владу може дійти до справжнього зла і натворити біди.  
	- Зрозуміло, - Ольга вклалась у ліжко. – Багато цікавих тем я тепер маю до роздумів, мамцю.
	- От і думай. Це ніколи не завадить, а за себе не переживай, ти – справжня Коляда, тільки із запізненням на двадцять років. Але це запізнення пішло тільки на користь, бо роки, прожиті  життям пе-ресічної людини, не дадуть тобі у майбутньому наробити дурниць і врятують від власної могутності. Ну, досить на сьогодні розмов і звірянь, Олю, бо я так утомилася, що ледве сиджу.     
                          
                           7 

А ще за тиждень, коли вже добре пригріло квітневе сонце і зе-лені бруньки на деревах перетворились на ніжно-салатове листя, від-булася зустріч „двох самотніх душ”, так принаймні висловився Васи-льович, коли пізніше намагався описати цю подію.
	- Які душі? - реготала Ольга. - Та ви ж, крім тіла пані Зої більше нічого й не бачили!   
	- Ох, грішен єси, - зітхав, посміхаючись у відповідь, лікар.
	Ольга подбала, щоб зустріч ця відбулась невимушено, а для Ва-сильовича – абсолютно випадково. Вони якраз йшли з денного чергу-вання, коли її супутник раптом встав, як укопаний, викрутивши шию кудись убік. Дівчина теж повернула голову і побачивши, на кого ви-тріщився доктор, усміхнулася з розумінням. Коло червоної „Таврії” (нове придбання їхньої маленької сім’ї), піднявши до сонця обличчя, стояла  розкішна яскрава брюнетка у короткому трикотажному платті „під леопарда”. Її постать, струнка й зваблива, притягувала до себе погляди усіх перехожих, та Зоя (а це була, звичайно, вона) по-царськи недбало не звертала на них ніякої уваги, мружачись, мов ки-цька на сонці.       
	- Пішли, Васильовичу, - зітхнула Ольга, тягнучи за собою оні-мілого доктора. – Я познайомлю вас зі своєю мамою.
	- З ким? – погляд у чоловіка став геть безтямним.
	- О Господи, з мамою, – а сама подумала: „Все, попався!” 
	Та лікар раптом зупинився і перепитав ще раз: 
	- Це... твоя мама? – у голосі його звучав такий захват і жах одночасно, що дівчина зітхнула знову:
	- Так, це моя мама. 
	- І ти стільки років мовчала? Як ти могла!?
	- Стоп, Васильовичу. Усі питання на цю тему потім, а зараз бу-дьте чемним дядьком і пішли до пані Зої.
- Не пішли, а побігли, і дуже швидко, дорогенька.  
	
От так і відбулася знаменита зустріч „двох самотніх душ”. 
А вже наступного дня Зоя, ніяковіючи(!), спитала:
	- Ти не будеш проти, якщо я... - вона тихо зітхнула, - не знаю як і сказати...
	- Мамо, - усміхнулась Ольга. – Якщо ти раптом вирішила спитати в мене дозволу не ночувати вдома, то трохи спізнилась.
	- Ти про що?
	- Про те, що Васильович тебе випередив. 
	Зоя розреготалася до сліз.
	- От, нетерплячий.
	- Хто б казав.
	- Ну-ну, доню, не забувай, що я твоя мати і ти мусиш поважати мене, зрозуміло?
	- А я доросла дочка і маю право на власні думки, ясно?  
	- Ну, й до чого ця дурна суперечка? 
	- До того, що я просто дражнюся, - заусміхалась Ольга. – А ти себе поводиш, як закохане дівчисько. Та я цьому рада, бо краще ко-хатися з любов’ю, ніж холоднокровно займатися сексом. 
	- Фу! Як це гидко звучить.
	- Зате життєво. От мій особистий досвід підказує, що секс...
	- Дякую, подробиць твого інтимного життя я знати не хочу, - і Зоя закрилась у ванній, щоб приготуватись до вечірнього побачення. 
Зустріч із Василем у ресторані, вечеря та повільні танці про-майнули так непомітно, що жінка й не спам’яталася, як опинилась у  великій незнайомій квартирі, де просто посеред вітальні, міцно обі-ймаючи її (щоб не втекла, чи що?), здоровань-лікар сказав: 
	- Як же я довго цього чекав. 
	- Та ми ж тільки вчора познайомились!
	- Це неважливо... Але досить розмов, – Василь, підхопивши Зою на руки, ногою штовхнув двері в спальню, де обережно поклав жінку на ліжко, мить помилувався нею, а потім, із насолодою зітхнувши, впав зверху. І час зупинився.
	Розмовляти вони стали десь години за дві. Першим, прокашляв-шись, почав Василь.
	- Я вдівець зі стажем, люба... 
	- Я знаю.
- Цить, не заважай сповідатися. 
- Ой, пробач.
- Так-от, за ці чотири з половиною роки я лише декілька разів мав короткотривалі стосунки з жінками.  
	- Ти вважаєш, що я маю це знати?
	- Так. 
	- Якщо сподіваєшся, що я звірятимусь у відповідь, то дуже по-миляєшся, хлопче.
	- Боже збав! Ти можеш казати все, що завгодно... тільки не правду, благаю. 
	Зоя розреготалася такій щирості зізнань, а Василь продовжив.
	- І хоча я ще не старий, мені лише 51 рік, та на жінку, з якою хотілося б доживати віку, я вже не чекав. Але вчорашній день змінив усе моє життя, – Васильович замовк на довший час і заінтригована Зоя аж підвелась на ліжку, щоб не пропустити й слова цих важливих зізнань.  
	- Не мовчи, май совість, - підштовхнула вона чоловіка.
	- Знаєш, - він закинув за голову руки, потягнувся й солодко крякнув. – Ти вже не вийдеш звідси Колядою, тільки, як пані Ковтун.
	- Тобто?
	- Із першого погляду я відчув, що ти – моя доля, - Василь по-глянув їй у очі, а потім усміхнувся. – Ти теж це відчула.
	- Так, я теж, - Зоя погладила його сивіючу чуприну. – І що?
	- Завтра беремо паспорти і йдемо подавати заяву до Загсу. 
	- От так просто?
	- А тобі ще щось потрібно? 
	- Ну, не знаю. Якихось залицянь, може, побачень, квітів... 
	- Слухай, жінко, я збираюсь залицятися до тебе найближчі три-дцять років. Чи тобі цього мало? 
	- Та вистачить ніби, - Зоя ніжно поцілувала його у вуста, а потім додала. - В свою чергу я теж дещо пообіцяю тобі, – і вона урочисто, мов на шкільній лінійці, заприсяглася. - Обіцяю бути вір-ною дружиною... і зваблювати тільки власного чоловіка, - а потім, муркнувши, мов сита кішка, пірнула головою під ковдру. 
	- Ох, золотко, ти що? - Василь шарпнувся і враз солодко засто-гнав. – Зою! Що ти робиш? А-а-а!.. Господи, дякую Тобі! Дякую!
	
А ще за деякий час розмова продовжилась, і почала її вже Зоя.
	- Ти сильно ризикуєш, бажаючи одружитися з такою, як я.
	- Чому?
	- Бо жінки нашої родини, як правило, нещасливі в шлюбі. 
	- Тебе особисто це лякає?
	- Ні, я вже змирилась. Та не хочу, щоб і ти через це постраж-дав. Тому, може, просто будемо жити разом, без усіляких там форма-льностей?
	- Пробач, та я категорично проти. Я хочу сім’ї, хочу, щоб усі знали, що ми - чоловік і дружина, хочу пишатися тобою не як коха-нець, а як муж. Тому наполягаю на шлюбі. 
	- Та я не проти, любий, - заспокоїла його Зоя. - Чесно кажучи, я просто намагаюсь пояснити тобі, що є моєю СПРАВЖНЬОЮ професією у житті.
	- Ти злодійка? – Василь сів у ліжку, з цікавістю розглядаючи її. – Чи може аферистка?
	- Ні, звичайно. Чого б це?.. 
	- Адже ти хочеш зізнатись у якихось гріхах, от я відразу й спитав про найстрашніше.
	- А це найстрашніше?
	- Ні, у список входять іще сварливі баби, злісні пліткарки, професійні хвойди, ну, і все таке інше. 
	- Твій список не про мене.
	- Я знаю, одразу це відчув. 
	Василь притягнув жінку до себе, ніжно обійняв і сказав тихо:
	- Якщо хочеш зізнатися, що ти – ворожка, то непотрібно, бо Оля мені вже все розповіла. Тобто не все, а лише найголовніше. Я думаю, вона намагалася пояснити, яка у вас родина і що я маю право знати, із ким зв’язуюсь.  
	- І кого вона при цьому намагалася захистити, як ти думаєш?	
	- Обох нас, я певен. Оля - дівчинка незвична, а ще дуже тала-новита. Я одразу полюбив її, мов дочку, і клянусь, буду завжди за-хищати і підтримувати в майбутньому. А щодо вашої сім’ї, то знаєш, я вже якось переживу, коли моєю дружиною буде відьма.      
- І тебе це не шокує?
	- Ні, не шокує. За останнє десятиліття медицина перестала бути чисто матеріальною наукою. Офіційно визнано, що в людини є біополя, що дух людський тримає наше тіло, а не навпаки. Міністерство охоро-ни здоров’я запроваджує курси екстрасенсів і цілі інститути з під-готовки спеціалістів так званої нетрадиційної медицини. Та що там казати, наш брат лікар вже давно чемно відвідує церкву й молиться Господу, а це – найбільший прояв того, що ми віримо в існування надприродних сил навколо нас. І знаєш, що найцікавіше?
	- Що?
	- Добрий лікар, тобто, справді добрий лікар – це завжди людина з сильним біополем, яка може впливати на здоров’я пацієнта не тіль-ки медикаментозно, а й за допомогою власних сил. Розумієш, про що я?
	- Так. І моя Ольга – найбільше цьому підтвердження.
	- Дівчинка вона унікальна, я згоден, от тільки користується своїм даром неефективно.
	- Це її право, Василю. 
	- Я знаю. Оля якось пояснила мені, що хоче ще набратися досві-ду в медицині... та й погуляти, як то кажуть, на прощання. Хоч мені здається, їй таки необхідно вчитися далі, тобто вступати до медінс-титуту.
	- Знаєш, любий, не завжди освіта є благом для таких, як ми, - пояснила Зоя. – Адже знання часто вбивають віру у власні можливос-ті. Парадокс, але так і є. Наука завжди намагається пояснити над-природні явища з точки зору матеріального світу, і тому люди не ві-рять у чудо або сприймають його як казку. Та коли ми чогось не зна-ємо або просто плюємо на всіма визнані канони й закони, тільки тоді й можна відкрити щось нове і незвичне, неможливе і надприродне. І віра у Господа та власні сили допомагає нам у цьому більше, ніж академічні знання медицини.
 	- Може, ти й права, - задумався Василь. – Але ми трохи відійш-ли від теми. Про що я говорив, Зою?.. Ага, про те, що ми завтра йдемо до Загсу, тому не забудь узяти паспорт. А ще мені потрібно, напевне, познайомитися з майбутньою тещею. Оля казала, вона живе десь у селі, так?
	- Так.
	- А вона теж?..
	- Мама та її сестра - відомі в нашій області цілительки. До них їздять знімати вроки, відробляти наслане лихо, а ще лікуватися травами й молитвами. 
	- Як цікаво... - Василь ще міцніше обійняв Зою. – Дивно все ж у нас, слов’ян, змішалися старовинні звичаї і вірування з християн-ською релігією. Бо, наскільки я розумію, древній ритуал зняття вро-ків або викачування яйцем не може поєднуватися з молитвою до Ісуса Христа чи Богоматері. А в нас це виходить легко й ефективно.
	- Звідки ти знаєш? – здивувалася Зоя.
	- Бо давно живу, все чую і бачу, а ще роблю висновки. Щодо майбутньої тещі, то я вважаю, вона робить велику справу, допомагаю-чи людям. Адже неважливо, як досягається одужання, за допомогою лі-ків, заклинань чи молитви, головне - людина знову стає здоровою. 
	- Амінь, - і Зоя палким поцілунком та вправними руками різко змінила думки Василя у більш приємний бік.
