Джерело:На  ріках  вавилонських:  З найдавнішої літератури Шумеру, Вавілону, Палестини /
Упоряд. М.Н. Москаленко.– К.: Дніпро, 1991. – С. 152 – 176.

КОЛИ ВГОРІ...

Переклад з аккадської Ігоря Дьяконова та Михайла Москаленка

Поема про сотворіння світу

ТАБЛИЦЯ І

Коли вгорі не звалося небо, 
А суша внизу була безіменна, 
Апсу первородний, всесотворитель, 
Праматір Тіамат, що все породила, 
Води свої мішали докупи. 
Очеретяних загород ще не бувало, 
Очеретяних хащ не було ще видно, 
Коли ще з богів не було нікого, 
Нічого не названо, долею не позначено, 
У надрах тоді зародились богове, 
З'явилися Лахму й Лахаму, 
були названі йменням. 
І поки вони росли та мужніли, 
Тоді зродились Аншар і Кішар. 
Вони дні громадили, множили роки, 
Був їхній нащадок — Ану — 
батькам своїм рівний. 
Ану-первістка Аншар собі уподібнив, 
Нудіммуда сотворив за своєю подобою Ану. 
Нудіммуд, батьками народжений своїми, 
Він розумом світлий, мудровитий, всесильний, 
Аншара, діда свого, набагато він перевершив, 
Між родичів-богів нема йому рівних. 
Юрмою збираються родичі-богове, 
Тривожать Тіамат, снують, метушаться, 
Чрево Тіамат вони хитають 
Гамором буйним у верхніх покоях. 
У Апсу не тихне їхній гомін. 
Але спокійна, безмовна Тіамат, 
Хоч їй і прикрі їхні повади. 
Їхні шляхи недобрі, та вона щадить їх. 
Апсу, великих богів творитель, 
Кличе радника Мумму, так йому мовить: 
«Мій раднику Мумму, 
що печінку мою звеселяєш, 
Ходімо до Тіамат з тобою разом!» 
І вони пішли, перед Тіамат сіли, 
ПРО БОГІВ, СВОЇХ ПЕРВІСТКІВ, ДУМАЛИ ДУМУ. 

АПСУ ВУСТА СВОЇ РОЗТУЛИВ, 
До Тіамат звернувся, кричить у гніві: 
«Мені відворотні їхні повади! 
Нема вдень спочину, вночі — спокою! 
Вигублю їх я, діла їхні порушу! 
Хай стихнуть звуки, хай сон нас окриє!» 
Ледве зачувши таке, Тіамат 
Розлютилась, накинулась на чоловіка, 
У люті самітній волала гірко, 
Злобою повнилося її чрево. 
«Як?! Порождіння своє губити?! 
Хай шляхи в них недобрі — 
зачекаймо прихильно!> 
Тут Мумму до Апсу з порадою звернувся, 
Була злісна й недобра порада Мумму: 
«Батьку, вигуби їхні лихі повади! 
Будуть дні твої мирні, 
будуть ночі спокійні!» 
Апсу те чує — світліє ликом, 
Бо лихе він первісткам своїм намислив. 
Тут обхопив .він за шию Мумму, 
Посадовив на коліна, 
став його пестить. 
Про те, що на раді вони ухвалили, 
Богам, своїм первісткам, вони сказали. 
Почули богове, заметушились. 
Потім притихли, безмовно сиділи. 
Але розумом бистрий, 
хитромудрий, умілий 
Ейа-всевідець намислив, як бути . 
Сотворив він подобу, 
завершив досконало, 
Заклинання святе сотворив премудро, 
Повторив громозвуко, пустив на Води. 
Пролилася дрімота, сновиддям окрила,— 
Апсу приспав він сном тихоплинним. 
Закляк незрушно порадник Мумму. 
Ейа перев'яз зняв, зірвав тіару — 
Апсу сяйвом оволодів він. 
Апсу скував і віддав його смерті. 
Мумму він полонив і замкнув на засув. 
Він воздвиг над Апсу собі чертоги. 
Посміявся над Мумму, протяг на мотузці. 
Як розбив, понищив своїх супостатів, 

ЗМІЦНИВ НАД ВОРОГАМИ ЗВИТЯГУ ЕЙА. 

СПОЧИНУ ЗАЖИВ У ТАЄМНІМ ПОКОЇ. 
«Аіісу» нарік він покої, зробив кумирню, 
Для шлюбу святого він їх призначив. 
Там з жоною, Дамкіною, ліг у величі Ейа. 
У покої доль і грядущих накреслень 
Бог зачав наймудрішого з-поміж мудрих. 
У Апсу зароджений був Мардук, 
У світлому Апсу зароджений був Мардук. 
Там сотворив його Ейа, батько, 
Дамкіна, мати його, породила. 
Був він годований груддю богині. 
Благоговіючи, мати його годувала. 
Його лик був прекрасний, сяяли очі! 
Царствена хода, від початку владна! 
Уздрів його Ейа, батько-творитель,— 
Веселістю й радістю сповнилось серце. 
Він сприйняв його досконалість, 
В нагороду подвійну дав божу силу. 
На зріст він великий, 
з-поміж інших чудовний, 
Немислимо образ його досконалий — 
Важко збагнути, уявити несила. 
Чотири ока, чотири вуха! 
Вуста він розтулить — 
із вуст його п.юмінь! 
Чотири рази він чує наймудрішим г.іухом, 
І всевидющі очі — все прозрівають! 
Серед богів найвищий, 
найпрекрасніший станом, 
М'язами потужний, зростом найвищий! 
«Малий мій, синочку! Малий мій, синочку! 
Синочку-сонце! Сонечко боже!» 
Німб його — десяти богів сяйво! 
П'ятдесят сяєв навколо нього! 
Породив Ану чотири вітри, 
Вклав йому в руки — «Дарунок синочку!» — 
Він сотворив вихори й урагани, 
Сотворив трясовини, що гнітять Тіамат. 
Вдень і вночі в сум'ятті знемагає Тіамат, 
Тяжко богам, нема од вітрів спочину, 
Лихе намислили своїм чревом, 
До Тіамат, праматері, 
так вони мовлять: 
«Як Апсу коханого твого вбивали, 
НЕ ПРИЙШЛА ТИ НА ПОМІЧ. СИДІЛА МОВЧКИ. 

ЧОТИРИ ЖАХНІ ВИХОРИ СОТВОРИВ АНУ, 
Твоє чрево здригається, й ми безсонні! 
Хай на серце впаде твій коханий Апсу! 
І Мумму полонений,— сама ж ти лишилась! 
Чи не ти наша мати? І мечешся лячно! 
Нас, що мучимось так, нас ти не любиш! 
У безсонні висохли наші очі! 
Скинь ярмо, і ми здобудемо спокій! 
В битві стявшись, пометися за Апсу й Мумму! 
Здолай ворогів, оберни їх на тіні!» 
Зачула це Тіамат — люба їй мова. 
«Благо — ваша порада, ураган здіймімо! 
Знищимо богів у розпалі битви! 
Люту січу почнімо, богам відплатімо!» 
Вони надовкруг Тіамат з'юрмились, 
Люті, вдень і вночі думають про помсту, 
Леви рикаючі, готуються до бою. 
Раду радять вони, щоб почати битву. 
Матір Хубур, яка все сотворяє, 

Множить зброю невідворотну, велетенських витворює зміїв! 
Гострі зуби у них, їхні ікла нещадні! 
Вона трутою, наче кров'ю, їхні тіла напоїла, 
Повила у жах найлютіших драконів, 
Оточила їх сяйвом, до богів дорівняла. 
Хто побачить їх — упаде без сили! 
Як на битву підуть — уже не відступлять! 
Гідру, Мушхуша, Лахаму з безодні вона сотворила, 
Велетенського Лева, Лютого Пса, Скорпіона у людській подобі, 
Демонів бурі, Кулілу і Кусарікку. 
Їхня зброя безжальна, вони в битві безстрашні! 
Могутні її творіння, нема їм рівних! 
І ще сотворила одинадцять до цих подібних! 
З-поміж богів, своїх первістків, які раду складали, 
Кінгу обрала, над усіма піднесла — 
Полководцем, Найголовнішим у Раді, 
Що скликає до бою, із зброєю битви, 
Розподільником здобичі,— всіх віддавала 
Під владу його, на престол посадила. 
«Над усіма у Раді тебе піднесла я! 
Усі божі ухвали в твою руку я вклала! 
Вищий ти від усіх, мужу мій єдиний! 
Над Ануннаками піднесу твоє ймення!» 
Таблиці долі йому вручила, на грудях йому укріпила. 
«Лише твої накази незмінні. Слово вуст твоїх непорушне!» 
НИНІ, ЯК ПІДНЕСЕНО КІНІ У, ДАЛИ ЙОМУ САН АНУ. 

СЕРЕД БОГІВ, СИНІВ ЙОГО, ДОЛЮ ВІН СУДИТЬ. 

«Мова вуст твоїх нехай виригне пломінь! 
Отрута, що ми зібрали, ворожу міць хай погубить!» 

ТАБЛИЦЯ II

Зміцнила Тіамат свої творіння, 
На власне поріддя готує битву. 
За Апсу, за друга розлютилася Тіамат. 
Довідався Ейа — вона підперезалась на битву! 
Як прочув про діла її Ейа — 
Заціпенів і сидів безмовно. 
Він замисливсь, і гнів його вгамувався, 
До батька, до Аншара поспішив він, 
До батька, до Аншара, що його породив, прийшов він, . 
Про задум Тіамат Аншару оповів він. 
«Батьку, ненавидить нас праматір Тіамат! 
В ярій люті зібрала військо! 
Об'єдналися з нею всі богове! 
Навіть вами породжені — йдуть з нею разом! 
Вони надовкруг Тіамат з'юрмились, 
Люті, вдень і вночі думають про помсту, 
Леви рикаючі, готуються до бою. 
Раду радять вони, щоб почати битву. 
Матір Хубур, яка все сотворяє, 

Множить зброю невідворотну, велетенських витворює зміїв! 
Гострі зуби у них, їхні ікла нещадні! 
Вона трутою, наче кров'ю, їхні тіла напоїла! 
Повила у жах найлютіших драконів, 
Оточила їх сяйвом, до богів дорівняла! 
Хто побачить їх — упаде без сили! 
Як на битву підуть — уже не відступлять! 
Гідру, Мушхуна, Лахаму з безодні вона сотворила, 
Велетенського Лева, Лютого Пса, Скорпіона у людській подобі, 
Демонів бурі, Кулілу і Кусарікку. 
Їхня зброя безжальна, вони у битві безстрашні! 
Могутні її творіння, нема їм рівних! 
І ще сотворила одинадцять до них подібних! 
З-поміж богів, своїх первістків, які раду складали, 
Кінгу обрала, над усіма піднесла — 
Полководцем, Найголовнішим у Раді, 
Що скликає до бою, із зброєю битви, 
Розподільником здобичі,— всіх віддавала 
Під владу його, на престол посадила. 

«НАД УСІМА У РАДІ ТЕБЕ ПІДНЕСЛА Я! 

УСІ БОЖІ УХВАЛИ В ТВОЮ РУКУ Я ВКЛАЛА! 

Вищий ти від усіх, мужу мій єдиний! 
Над Ануннаками піднесу твоє ймення!» 
Таблиці долі йому вручила, на грудях йому укріпила. 
«Лише твої накази незмінні. Слово вуст твоїх непорушне!» 
Нині, як піднесено Кінгу, дано йому сан Ану, 
Серед богів, синів його, долю він судить. 
«Мова вуст твоїх нехай виригне пломінь! 
Отрута, що ми зібрали, ворожу міць хай погубить!» 
Як почув Аншар про буйство Тіамат, 
Вдарив себе по боках, покусав свої губи, 
Засмутилося серце його, схвилювалося чрево, 
З вуст його нарікання злетіло, 
Вирішив він готуватись до битви. 
«Бери-но зброю, що сотворив ти! 
Ти Мумму полонив, Апсу убив ти. 
Хто проти лютої Тіамат вийде? 
Ти наймудріший, яви свою мудрість!» 
Ейа вуста розтулив і мовить: 
«О ти, чиє серце незбагнуте, ти, що долю судиш! 
В чиїй владі — творити і руйнувати, 
Аншаре, чиє серце незбагнуте, ти, що долю судиш, 

В чиїй владі — творити і руйнувати, 
Все, що ти повелів,— прагнемо здійснити». 

Тут гірко вигукнув Аншар, 
Так він до Ану, свого сина, мовить: 
«Сину мій, ось зброя героя, 
Чия сила й потуга не знають рівних! 
Піди і стань перед лицем Тіамат, 
Хай печінка її заспокоїться, злагіднішає серце! 
А як слів твоїх слухати не захоче, 
Я її закляну, щоб вона змирилась». 
Наказ батька свого, Аншара, він послухав, 
Вирушив він, свою путь спрямував до неї. 
Як пішов Ану звідати шляхи Тіамат, 
Стати перед лицем її не наваживсь, назад повернув він. 
Повернувся сумирне до батька свого, Аншара, 
Батькові Аншару так він мовить: 
«Батьку, вона мене переважає». 
Безмовний був Аншар, втупився в землю. 
Похитав головою, покивав він до Ейа. 
Ануннаки посіли місця у Раді, 
СТУЛИЛИ ВУСТА І СИДІЛИ МОВЧКИ. 

ЖОДЕН 3 БОГІВ НЕ ЗДОЛАЄ ТІАМАТ. 

Не вийде до Тіамат задля життя порятунку. 
Тут батько всіх богів, володар Аншар 
у величі піднявся, 
У серці своєму помислив, 
до Ануннаків мовив: 
«Ось той, чия сила безмежна, 
батьків своїх істинних месник! 
Він — нищитель у битві, войовничий Мардук!» 
Викликав Мардука Ейа у потаємне місце, 
Раду радив з ним, відкривав своє серце. 
«Мардуку, раду вчувай, послу хай-но батька! 
Ти — мій син, ти — моя радість серця. 
Перед Аншаром стань, підійди до нього, 
Слово скажи — й він утішиться, 
дивлячись на тебе». 
Батьковій мові радів володар. 
Перед Аншаром став, підійшов до нього. 
Як уздрів його Аншар — звеселилося серце, 
У вуста його поцілував, жах його покинув. 
«Батьку, не мовчи, скажи вуст твоїх слово, 
Я піду на поклик твого серця! 
Аншаре, не мовчи, скажи вуст твоїх слово, 
Я піду на поклик твого серця! 
Що то за муж могутній на бій тебе кличе? 
Чи не жона Тіамат на тебе рушила збройне? 
Батьку, мій сотворителю, 
радій, веселися, 
Шию Тіамат топтатимеш ти невдовзі! 
Аншаре, мій сотворителю, радій, веселися, 
Шию Тіамат топтатимеш ти невдовзі!» 
«О сину мій, звідав ти всяку мудрість! 
Погамуй Тіамат святим заклинанням! 
Блискавкою промчи в колісниці-бурі! 
Як допомоги не буде — назад повертайся!» 
Батьковій мові зрадів володар. 
Проясніло серце його, батькові так він мовить: 
«О владарю богів, ти — доля богів великих! 
Якщо я месником за вас постану, 
Щоб Тіамат здолати, ваші життя врятувати,— 
Раду зберіть, піднесіть мій жереб! 
В Убшукіні радісно разом сідайте! 
Моє слово, як ваше, хай долю судить! 
Незмінним хай буде все, що сотворю я! 

І НІХТО НАКАЗУ МОЇХ ВУСТ НЕ СКАСУЄ!» 

ТАБЛИЦЯ III

Аншар вуста свої розтулив, 
До Гаги, свого посланця, слово мовить: 
«Посланче мій Гаго, що печінку мені звеселяєш! 
До Лахму й Лахаму тебе нині пошлю я! 
Тобі знана мудрість, у мові ти вправний. 
Перше від нас сотворили тебе наші батьки, богове. 
Нехай же богове зберуться всі разом! 
Бесіди хай почнуть, на бенкеті засядуть! 
Нехай хліба скуштують, вина нап'ються! 
Мардуку-меснику хай віддадуть свою долю в руки! 
Іди ж. Гаго, і стань перед ними, 
Що мовив тобі я, повтори перед ними!» 
«Мене послав до вас син ваш Аншар! 
Бажання серця вам передати звелів він, 
Мовив: «Ненавидить нас праматір Тіамат! 
В ярій люті зібрала військо! 
Об'єдналися з нею всі богове! 
Навіть вами породжені — йдуть з нею разом! 
Вони надовкруг Тіамат з'юрмились, 
Люті, вдень і вночі думають про помсту, 
Леви рикаючі, готуються до бою. 
Раду радять вони, щоб почати битву. 
Матір Хубур, яка все сотворяє, 

Множить зброю невідворотну, 
велетенських витворює зміїв! 
Гострі зуби у них, їхні ікла нещадні! 
Вона трутою, наче кров'ю, їхні тіла напоїла! 
Повила у жах найлютіших драконів, 
Оточила іх сяйвом, до богів дорівняла! 
Хто побачить їх — упаде без сили! 
Як на битву підуть — уже не відступлять! 
Гідру, Мушхуша, Лахаму з безодні вона сотворила, 
Велетенського Лева, Лютого Пса, 
Скорпіона у людській подобі, 
Демонів Бурі, Кулілу і Кусарікку. 
їхня зброя безжальна, вони в битві безстрашні! 
Могутні її творіння, нема їм рівних! 
І ще сотворила одинадцять до них подібних! 
З-поміж богів, своїх первістків, 
які раду складали, 
Кінгу обрала, над усіма піднесла — 
ПОЛКОВОДЦЕМ, НАЙГОЛОВНІШИМ У РАДІ, 

ЩО СКЛИКАЄ ДО БОЮ, ІЗ ЗБРОЄЮ БИТВИ, 
Розподільником здобичі,— всіх віддавала 
Під владу його, на престол посадила. 
«Над усіма у Раді тебе піднесла я! 
Усі божі ухвали в твою руку я вклала! 
Вищий ти від усіх, мужу мій єдиний! 
Над Ануннаками піднесу твоє ймення!» 
Таблиці долі йому вручила, на грудях йому укріпила. 
«Лише твої накази незмінні. Слово вуст твоїх непорушне!» 
Нині, як піднесено Кінгу, дано йому сан Ану, 
Серед богів, синів його, долю він судить. 
«Мова вуст твоїх нехай виригне пломінь! 
Отрута, що ми зібрали, ворожу міць хай погубить!» 
Я Ану посилав,— не встояв він перед нею, 
Нудіммуд сполошився, назад повернув він. 
Мардук, син ваш, повстав, між богів наймудріший! 
Стятися в битві з Тіамат йому серце звеліло. 
Він вуста розтулив, він так мені мовив: 
«Якщо я месником за вас постану, 
Щоб Тіамат здолати, ваші життя врятувати,— 
Раду зберіть, піднесіть мій жереб! 
В Убшукіні радісно разом сідайте! 
Моє слово, як ваше, хай долю судить! 
Незмінним хай буде все, що сотворю я! 
І ніхто наказу моїх вуст не скасує!» 
Зберімося швидше, свою долю в руки йому віддаймо! 
Хай піде він на битву з ворогом нашим потужним!» 
Пішов Гага, вирушив він у дорогу, 
Перед Лахму й Лахаму, батьками своїми — 
Перед ними став, цілував перед ними землю, 
Схилився, встав і так до них мовив: 
«Мене послав до вас син ваш Аншар, 
Бажання серця вам передати звелів він, 
Мовив: «Ненавидить нас праматір Тіамат! 
В ярій люті зібрала військо! 
Об'єдналися з нею всі богове! 
Навіть вами породжені — йдуть з нею разом! 
Вони надовкруг Тіамат з'юрмились, 
Люті, вдень і вночі думають про помсту, 
Леви рикаючі, готуються до бою. 
Раду радять вони, щоб почати битву. 
Матір Хубур, яка все сотворяє, 
Множить зброю невідворотну, велетенських витворює зміїв! 
Гострі зуби у них, їхні ікла нещадні! 
ВОНА ТРУТОЮ, НАЧЕ КРОВ'Ю, ЇХНІ ТІЛА НАПОЇЛА! 

ПОВИЛА У ЖАХ НАЙЛЮТІШИХ ДРАКОНІВ, 

Оточила їх сяйвом, до богів дорівняла! 
Хто побачить їх — упаде без сили! 
Як на битву підуть — уже не відступлять! 
Гідру, Мушхуша. Лахаму з безодні вона сотворила, 
Велетенського Лева, Лютого Пса, Скорпіона у людській подобі, 
Демонів Бурі, Кулілу і Кусарікку. 

їхня зброя безжальна, вони в битві безстрашні! 
Могутні П творіння, нема їм рівних! 
І ще сотворила одинадцять до них подібних! 
З-поміж богів, своїх первістків, які раду складали, 
Кінгу обрала, над усіма піднесла — 
Полководцем, Найголовнішим у Раді, 
Що скликає до бою, із зброєю битви, 
Розподільником здобичі,— всіх віддавала 
Під владу його, на престол посадила: 
«Над усіма у Раді тебе піднесла я! 
Усі божі ухвали в твою руку я вклала! 
Вищий ти від усіх, мужу мій єдиний! 
Над Ануннаками піднесу твоє ймення!» 
Таблиці долі йому вручила, на грудях йому укріпила: 
«Лише твої накази незмінні. Слово вуст твоїх непорушне!» 
Нині, як піднесено Кінгу, дано йому сан Ану, 
Серед богів, синів його, долю він судить. 
«Мова вуст твоїх нехай виригне пломінь! 
Отрута, що ми зібрали, ворожу міць хай погубить!» 
Я Ану посилав,— не встояв він перед нею, 
Нудіммуд сполошився, назад повернув він. 
Мардук, син ваш, повстав, між богів наймудріший! 
Стятися в битві з Тіамат йому серце звеліло. 
Він вуста розтулив, він так мені мовив: 
«Якщо я месником за вас постану, 
Щоб Тіамат здолати, ваші життя врятувати,— 
Раду зберіть, піднесіть мій жереб! 
В Убшукіні радісно разом сідайте! 
Моє слово, як ваше, хай долю судить! 
Незмінним хай буде все, що сотворю я! 
І ніхто наказу моїх вуст не скасує!» 
Зберімося швидше, свою долю в руки йому віддаймо! 
Хай піде він на битву з ворогом нашим потужним!» 
Зачули те Лахму й Лахаму, голосно застогнали. 
Всі Ігіги болісно заволали: 
«Звідки така ухвала ворожа? 
Неможливо діяння Тіамат збагнути!» 
ЗІБРАЛИСЬ ВОНИ І РУШИЛИ РАЗОМ — 

ВСІ ВЕЛИКІ БОГОВЕ, ЩО ДОЛЮ СУДЯТЬ. 
До Аишара прийшли, заповнили Убшукіну. 
Поцілувались вони, обнялись у Раді. 
Бесіди почали, на бенкеті засіли, 
Скуштували хліба, вина напилися. 
Солодке питво бігло їм в утробу. 
Обважніли плоттю вони від пива. 
Звеселилися вельми, печінка у них заграла, 
І Мардукові, меснику, віддали свою долю в руки. 

ТАБЛИЦЯ IV

Йому воздвигли престол пошани. 
Перед батьками він сів у Раді. 
«Який славний ти між богів великих! 
Незрівнянна доля твоя, твоє Слово — Ану! 
Мардук, найславніший з-поміж богів великих! 
Незрівнянна доля твоя, твоє Слово — Ану! 
Непорушне віднині твоє веління, 
Піднести або скинути — у руці твоїй нині! 
Твоя істинна мова, слова правдиві, 
Жоден з богів твоїх меж не переступить! 
Ти — опора і мудрість храмів божих, 
В їхніх святилищах місце 
займеш ти віднині! 
Лише ти, о Мардук, наш дужий месник! 
Даємо тобі царство над кругом всесвітнім! 
Так сідай же у Раді, твоє Слово владарне! 
Хай без промаху б'є твоя зброя, 
хай долає ворожу силу! 
Кому віриш ти — той спасенний навік, о Владико! 
Але бога, що лихо намислив,— 
погуби його душу!» 
Між собою зірку вони поклали. 
Первородному Мардуку так говорили: 
«Ти піднісся. Володарю, над усіма богами! 
Знищити, сотворити — накажи, так і буде! 
Промов же Слово — хай зникне зірка! 
Накажи: «Повернись!» — і постане знову!» 
За Словом вуст зірка зникла. 
Наказав: «Повернись!» — і постала знову. 
Богове-батьки, силу Слова уздрівши, 
Веселились, раділи: «Лише Мардук— Володар!» 
ДАЛИ ЖЕЗЛ ЙОМУ, ТРОН І ЦАРСЬКЕ ОДІННЯ, 

ЗБРОЮ ЗВИТЯЖНУ, ЩО ВОРОГІВ ПОБИВАЄ. 
«Іди ж, і життя перерви Тіамат! 
Хай розвіють вітри її кров по місцях потаємних!» 
Як богове-батьки ухвалили долю Владики, 
Дорогою успіху, шляхом звитяги його пустили. 
Він лук обрав яко зброю в битві, 
Тятиву приладнав, виготовив стріли. 
Булаву він схопив правою рукою, 
Лук і сагайдак повісив при боці, 
Випустив блискавку перед себе, 
Сліпучим полум'ям сповнив тіло. 
Він зробив сіть: уловити з нутра Тіамат. 
Він чотири вітри поставив, аби з неї нічого не вийшло, 
Батька Ану дарунок, він вздовж сіті вітри поставив. 
Сотворив Руйнівничий Вітер, Ураган і Піщану Бурю, 
Чотирипотужний Вітер, Семишквальний, 
Бунтівливий, Мінливий Вітер. 
Всі вітри, які сотворив, спрямував він,— усю седмицю, 
За ним вони встали — потрясати з нутра Тіамат. 
Потоп, найгрізнішу зброю, здійняв Володар. 
Зійшов на страшну колісницю Вихорів непереможних. 
Він їх поставив, запряг всю четвірку в запряг: 
Душогубця, Злочинця, Тупцяла, Бистроскока. 
Ощирені іхні пащі, їхні ікла отруйні. 
Спочину не відають, убивання знають. 
Він праворуч поставив Бій Затятий і Натиск, 
А ліворуч поставив Відсіч — відбиття всіх ударів. 
Жахом, ніби плащем, він укрився. 
Голову оповив найгрізнішим сяйвом. 
Вийшов Володар, вперед поспішив він, 
До лютої Тіамат він прямує. 
Вклав до вуст своїх заклинання, 
Отруйні трави затис у руці він. 
Тут навкруг нього заметушились, богове вкруг нього заметушились, 
Богове, батьки його, заметушились, богове вкруг нього заметушились. 
Надійшов Володар зазирнути у Тіамат, 
Кінгу, мужа її, розвідати плани. 
Дивиться — і хода стає непевна, 
Тьмариться розум, думки блукають. 
І богове-помічники, що стояли поруч, 
Потемніли обличчям, як героя уздріли. 
Заклинання він кинув — Тіамат шиєю не зворухнула. 
На вустах її — дика злоба, в думках — віроломство. 
«Чого ж ти вийшов, і богове докупи збились? 
З МІСЦЬ СВОЇХ ВОНИ НА ТВОЄ З'ЮРМИЛИСЯ МІСЦЕ?!» 

ПОТОП, ЗБРОЮ ГРІЗНУ, ЗДІЙНЯВ ВОЛОДАР. 
До Тіамат лютої так гукнув він: 
«Ти чого на позір добро пропонуєш, 
А серцем злобивим намислила битву? 
Волали сини — їх батьки зневажати стали, 
А ти, їхня праматір, ненавидиш милість! 
Полюбовником ти Кінгу обрала, 
У сан Ану ввела, йому не належний! 
Аншару, владарю богів, ти намислила лихо! 
І богам, батькам моім, ти так само лихо готуєш! 
Твоє військо хай буде готове, хай буде піднята зброя! 
До бою ставай! Ти і я — зійдемося в битві!» 
Щойно Тіамат це почула, 
Поміщався їй розум, потьмарилась думка, 
Заревла, угору підносячись, Тіамат, 
Од підніжжя до верху затрусилася її туша: 
Кидав чари, закляття бурмоче. 
А богове до битви узброєння гострять. 
Одне на одного рушили Тіамат і Мардук, з богів наймудріший, 
Ринулися на битву, зійшлись у двобої. 
Сіть Володар розкинув, сіттю її обплутав, 
Злий Вихор, що був позаду, пустив він перед собою, 
Тіамат пащу роззявила — хоче його ковтнути, 
Він загнав в не! Вихор — вона губи стулити не може. 
Буйні вітри їй наповнили чрево, 
її тіло роздулося, паща її розкрилась. 
Він пустив стрілу і розтяв їй чрево, 
Він нутро їй розрізав, оволодів її серцем. 
Її подолав він, життя їй урвав він. 
Труп її кинув, на нього наступив він. 
Як убив він проводирку Тіамат,— 
Розсіялось військо її, порозбігались загони. 
А богове-соратники, що виступали з нею, 
Затремтівши від жаху, назад повернули, 
Своє життя рятуючи, повтікали, 
Та в кільці опинились, вислизнути не зуміли. 
У полон він забрав їх, розбив їхню зброю. 
Кинуті в сіть, опинилися в пастці. 
По кутках поховавшись, ридали тяжко. 
Понесли вони кару, потрапили до в'язниці. 
А одинадцять, тих, що грозилися жахом, 
Зграю тварюк, що йшли з нею праворуч, 
Він кинув в окови, зв'язав їм руки, 
Їхнє воїнство все потоптав він ногами. 
І КІНГУ, ЩО БУВ ТАМ НАЙГОЛОВНІШИЙ, 

ВІН ЗАКУВАВ, ВІДДАВ ЙОГО ДЕМОНУ СМЕРТІ. 

Він видер таблиці долі, що дістались тому не по праву, 
Опечатав печаттю, заховав у себе на грудях. 
Як побив, понищив він своїх супостатів, 
Наче бик, потоптав ворогів зухвалих. 
Зміцнив над ворогами славу Аншара. 
Мрії Нудіммуда здійснив найхоробріпшй Мардук, 
Над богами закутими він утвердив звитягу. 
До Тіамат, що здолав він, вернувся знову. 
На ноги Тіамат наступив Володар. 
Булавою нещадною розкраяв їй череп. 
Він розрізав їй жили, і потік її крові 
Північний вітер погнав до місць таємничих. 
Дивились батьки, веселились, раділи, 
Заздоровні дари йому надіслали. 
Упокоривсь Володар, її тіло оглянув. 
Розтяв її тушу, сотворив хитромудре. 
Розрубав її навпіл, неначе мушлю. 
Узяв половину — вкрив нею небо. 
Засуви поробив, поставив сторожу,— 
Нехай пильнують, щоб води не просочились. 
Перетяв небосхил, озирнув простори. 
Подобу Апсу, чертог Нудіммуда, намислив. 
Розміри Апсу виміряв Володар. 
Відбиття його — сотворив Ешарру. 
Ешарру, кумирню що поставив на небі. 
Ану, Енлілю й Ейа у їхніх сузір'ях-святилищах поробив стоянки. 

ТАБЛИЦЯ V

Поробив він стоянки богам великим. 
Зорі-планети, подоби богів, сотворив він. 
Він цілий рік поділив — накреслив малюнок: 
Дванадцять зоряних місяців він' по три розставив. 
Коли ж накреслив на небі малюнок днів року, 
Закріпив він стоянку Неберу, аби центр зіркам указати. 
Ніхто б не согрішив, не став би недбалим! 
По боках Неберу він зробив стоянки для Енліля й Ейа. 
З обох небесних сторін відчинив він ворота. 
Засуви він поставив праворуч і ліворуч. 
Він зеніт у чреві Тіамат поставив. 
Він дав сяйво Місяцю — охоронцеві ночі! 
Навчив його сотворінню дня — щоб добу впізнавати! 

«БЕЗ ПЕРЕРВИ, ВЕСЬ МІСЯЦЬ, ОДМІНЮЙ ОБРИС ТІАРИ! 

НА ПОЧАТКУ, ЗДІЙМАЮЧИСЬ ПОНАД КРАЄМ, 

До шостого дня здіймай роги тіари! 
На сьомий день з'явись у половині тіари! 
На п'ятнадцятий день — і щомісяця так — половини подвоюй! 
Коли ж сонце тебе на виднокрузі угледить, 
Відступай назад, зменшуйся в короні! 
Зникаючи, наближайся до шляху сонця, 
І на тридцятий день знову вставай проти сонця!» 

(Розбито понад двадцять рядків). 

Коли дні справедливі сонцю призначив, 
Охоронців дня і ночі поставив, 
Витеклу слину Тіамат 
Мардук позбирав і зігнав у хмари, 
У купчасті хмари її згромадив. 
Віяння вітру, дощі та холод, 
Здіймання бурі — слини її витікання,— 
Розподілив, своїй владі довірив. 
Він поставив голову Тіамат, він на ній гору насипав. 
Він безодню відкрив — ринули потоки. 
Тігр і Євфрат пропустив він крізь її очі. 
Її ніздрі заткнув він — накопичив там води. 
Насипав на груди їй круту гору. 
Аби вбди зібрати, викопав ями. 
Загнув їй хвоста, скрутив, як мотузку,— 
Зміцнити Ансу під ногами своїми. 
Зробив стегна її опорою неба. 
Відділив половину її — поставив землю. 
Він прах утвердив у нутрі Тіамат. 
Сітку розмотав, звільнив її тіло. 
Отак творив він небо і землю. 
Зв'язок небес і землі він зміцнив непохитно. 
Відтак він призначив свої ритуали, 
встановив свої обряди. 
Кермо владарства звелів взяти богові Ейа. 
Таблиці доль він приніс, що забрав у Кінгу,— 
Дар заздоровний,— обдарував ним Ану. 

Богів полонених прикликав, перед батьками своїми поставив. 
А одинадцять потвор, що породила Тіамат,— 
ЇХНЮ ЗБРОЮ РОЗБИВ, ДО НІГ СВОЇХ КИНУВ,— 

СОТВОРИВ ЇХНІ ПОДОБИ, ПОСТАВИВ У БРАМАХ АПСУ. 
Хай для нащадків навіки це буде знаком! 
Подивились богове — звеселилась у них печінка, 
У його прабатьків — Лахму й Лахаму. 
Аншар його обняв, як царя вітає. 
Щедро обдарували його Ану, Енліль і Ейа. 
Раділа Дамкіна, мати, що його породила, 
Дарами його осипала — і просвітлів лицем він. 
Богові Усму, що дари її закладав у схови, 
Він довірив посольство, владу над святинями в Апсу. 
Всі Ігіги зібрались, перед ним похилились. 
Усі Ануннаки ноги йому цілували. 
Обнялися у Зборі, схилились уклінно, 
Підхопились, кричали: «Ось він, володар!» 

(Розбито кілька рядків). 

В одяг величі він убрався, 
У владарний блиск жаху, корону грізного сяйва, 
Божу зброю взяв у свою правицю, 
Булаву державну схопив у лівицю. 

. . . . . . . . . 

(Розбито близько десяти рядків). 

. . . . . . . . . 

Усі богове, скільки було їх... 
Прабатьки його Лахму й Лахаму 
Розтулили вуста, до Ігігів мовлять: 
«Колись Мардук був нашим любленим сином, 
Нині ж — цар ваш, наказів його пильнуйте!» 
І вдруге сказали, мовили у Зборі: 
«Лугальдімеранкі — цар; сотворитель землі і неба — ім'я його, 
Себе йому довірте!» 
Мову святу, слова щастя й добра йому проказали. 
«Віднині — ти наших святинь охоронець! 
Ми виконаємо усе, що накажеш!» 
Мардук уста свої розтулив, 
До богів, батьків своїх, слово мовить: 
«Над Апсу, оселею, де жили ви, 
У подобі його Ешаррі, що я сотворив над вами, 
На споді святилища грунт ущільнив я: 
Хай поставимо дім — житло розкошів наших, 
Там, усередині, скріплю я його святиню, 
ОПОЧИВАЛЬНЮ Я ВИЗНАЧУ, ЗМІЦНЮ СВОЄ ЦАРСТВО! 

КОЛИ 3 АПСУ НА РАДУ БУДЕТЕ ВИ ПІДІЙМАТИСЬ, 
Там перед Радою спочив нічний у вас буде! 
Коли в Апсу з небес будете ви спускатись, 
Там перед Радою спочив нічний у вас буде! 
Дам ім'я йому Вавілон — оселя богів великих! 
Ми ж будемо в ньому наші свята творити». 
Зачули богове, батьки його, таку мову, 
Мардуку первородному відповідали: «Хай буде! 
Над усім, що сотворив ти, рука твоя нині! 
Величі — хто більше від тебе мав? 
Над землею, що сотворив ти, рука твоя нині! 
Величі — хто більше від тебе має? 
Вавілон, що йому дав ти ім'я, 
Оселю спочиву нашого утвердив у ньому навіки, 
Хай будуть призначені там храмові податки навіки!..» 

(Розбито кілька рядків). 

І зраділи усі великі богове, 
Богове, його прабатьки Лахму й Лахаму, 
Віднині, нарешті, уздріли світло. 
Розтулили вуста свої, мовили мову. 
Перед ним схилились, мовили богове, 
Цареві своєму Лугальдімеранкі мовили слово: 
«Колись ти, володарю, був нашим любленим сином, 
Віднині — цар наш, наказів його пильнуймо!» 
Ти, що живиш нас своїм заклинанням, 
Ти, володар сяйва божої влади та берла! 
Нехай Ейа, що відав всяку мудрість, 
Накреслення творить, а ми корімось!» 

ТАБЛИЦЯ VI

Мардук, мову богів почувши, 
Серцем намислив хитромудре створити, 
Уста розтулив він і мовить до бога Ейа, 
Що в серці задумав, в умі намислив: 
«Кров зберу я, зміцню кістками, 
Сотворю істоту, назву «людина». 
Воістину нині людей сотворю я, 
Хай послужать богам, щоб ті опочили. 

БОЖІ ДОРОГИ ЗМІНЮ І ПОЛІПШУ: 

ШАНОВАНІ — ВСІ, АЛЕ ДВА БУДЕ РОДИ». 

Ейа відповів, слово промовив, 
Щоб богів заспокоїти, дав пораду: 
«Хай оберуть одного з товариства, 
Хай він загине — постануть люди! 
Великі богове нехай зберуться: 
Один — винуватець, прощення — іншим!» 
Мардук зібрав богів великих, 
Милостиво прийняв і прорік вказівку. 
Шанобливо богове його дослухали. 
До Ануннаків звернувся Володар: 
«Коли ваші колишні клятви правдиві, 
Істинно нині мені відкажіте: 
Хто бойовище таке намислив, 
Тіамат підбурив на люту битву? 
Хай буде схоплено призвідця битви, 
Його покараю, ви ж мирно живіте!» 
Відповідали Ігіги, великі богове, 
Царю-божеству-небес-і-землі, раднику божому, своєму пану: 
«Ніхто інший, як Кінгу, двобій намислив, 
Підбурив Тіамат на люту битву!» 
Ізв'язали його, притягли до Ейа. 
Кров пролили, звістувавши провину. 
Людей на цій крові сотворив він, 
Дав їм божий тягар, а богам — спочинок. 
Як людський рід сотворив мудрий Ейа, 
Божий тягар поклав на нього! 
Незбагненне для розуму це діяння — 
Здійснив Нудіммуд, як задумав Мардук ! 
Розділив тоді Мардук, божий Володар, 
Всіх Ануннаків, дольніх і горніх, 
До Ану приставив — пильнувати ухвали. 
Триста на небі охоронців поставив. 
Землі таку саму судив він долю. 
Шістсот оселив їх на землі й на небі. 
Коли віддав він усі накази, 
Ануннакам землі 1 небес рокував він долі. 
Ануннаки вуста свої розтулили, 
До Мардука, Володаря богів, мовлять слово: 
«Нині, Володарю наш, як вольності нам судив ти, 
Тобі вдячністю нашою що іще буде? 
Кумирню збудуємо, ймення їй наречімо! 
Опочивальню твою, де заночуємо, де й відіткнемо! 
Закладемо святилище, місце престолу! 
В ДЕНЬ, КОЛИ МИ ПРИБУДЕМО, ТАМ ВІДІТХНЕМО!» 

ЯК ЗАЧУВ МАРДУК ТАКУ ЇХНЮ МОВУ, 
Мов ясний день, він засяяв ликом: 
«Браму божу» збудуйте, як ви зажадали! 
Закладайте цеглини, муруйте кумирню!» 
Замахали лопатами Ануннаки. 
Перший рік цеглини для храму ліпили. 
Із настанням другого року 
Голову Есагіли, подобу Апсу, воздвигли. 
При Апсу збудували зіккурат високий. 
Для Ану, Енліля й Ейа, як і в Апсу, поставили там оселі: 
Велично Мардук сів перед ними. 
Ешарру від підніжжя вони оглянули до рогів зіккурата. 
Коли ж завершили Есагілу, 
Всі Ануннаки молільні собі воздвнглн. 
Триста Ігігів землі, триста — небес, шістсот з Апсу,— усіх зібрав він, 
Володар, у святилище, що житлом його стало. 
Він богам, батькам своїм, бенкет влаштував там. 
«Ось Вавілон — «Брама божа» — нині ваша оселя! 
Радійте у ньому, тіштесь і веселіться!» 
Місця свої зайняли великі богове, 
Кубки розставили, на бенкеті сіли. 
Коли ж завершили веселе свято, 
В Есагілі вони сотворили високе: 
Всі накреслення рокували, усі статути, 
Всім богам судили місця на землі й на небі! 
Великі богове — п'ятдесят їх сіло. 
Сім богів Долі — виносити ухвали — судили. 
Лук, зброю свою бойову, поклав перед богами Володар. 
Сіть, яку сотворив він, богове, батьки його, вздріли. 
Оглянули лук, довершена його форма, 
Похваляли рук його творіння. 
Лук піднявши у Раді богів, вимовив Ану, 
Поцілував: «Воістину — це моя дитина!» 
Нарік Ану лук іменами: 
«Довгодрев» — його перше, «Звитяжець» — друге, 
Третім стане «Сузір'я Лука» — дав йому в небі сяйво! 
Між богів, його братів, між сузір'їв дав йому місце! 
Як лукові долю призначив Ану, 
Престол спорудив — між богів найвищий. 
І в Раді богів той лук оселив він. 
Зібрались на Раду великі богове, 
Зміцнили, утвердили Мардука долю,— 
Самі себе прирекли на прокляття, 
Поклялися водою й єлеєм, торкнувшися горла: 
НАД УСІМА БОГАМИ ДАЛИ ЙОМУ ЦАРЮВАННЯ, 

НАД БОГАМИ ЗЕМЛІ І НЕБЕС ДАЛИ ЙОМУ ВЛАДУ. 
Величав його Аншар — нарікав Асаллухі: 
«До мови вуст його схилимося покірно! 
Слово вуст його нехай вчувають богове! 
Долові та горі — тривкі його настанови! 
Хай буде піднесений син наш, месник, 
Славна влада його, хай не буде ій рівних! 
Чад своїх чорноголових він воістину пастирем буде! 
Хай вовіки-віків не забудуть, пам'ятають його діяння! 
Хай великі приносини хлібні батькам його установлять! 
Хай подбають про іхні храми, утримують їх благочесно! 
Хай будуть запалені воскуріння, людей до заклять спонукають! 
Хай постане подоба земна того, що в небесах сотворив він! 
Хай він чорноголових навчить, як зі страхом його шанувати! 
Хай пам'ятають люди, хай волають до бога! 
За мовою вуст його — хай шанують богиню! 
Божествам хай приносять хлібні офіри! 
Про богів нехай невсипуще дбають! 
Хай країни свої піднесуть, хай храми свої збудують! 
Воістину чорноголові богів між собою поділять! 
Нам же, скільки б імен не давали йому, 
головне — він воістину бог наш! 
Назвемо ж п'ятдесят імен його нині! 
Хай будуть славні його шляхи, 
хай будуть їм рівні його діяння! 
Мардук! — Так від народження нарік його батько Ану! 
Він творець водопоїв і пасовищ, 
він збагачує загорожі! 
Він зброєю-потопом вражає своїх супостатів! 
Він богів, батьків своїх, порятував від напасті! 
Він, Син-Сонце, сяє поміж богами — 
В сяйві блиску його хай ступають вони повсякчасно! 
Людей, яких сотворив він, життя дарував їм, 
Дав їм божий тягар, а богам свободу — 
Руйнувати й творити, карати й являти милість — 
Воістину, це в його лише владі, 
хай зі страхом побожним його споглядають! 
Марукка — о так, це їхній бог-сотворитель! 
Він, хто тішить серця Ануннаків, гамує І гігів! 
Марутукку — він пристанок країн, міст і народів! 
Цим ім'ям навіки люди його уславлять! 
Мершакушшу — розлючений і розумний, гнівливий і великодушний, 
З печінкою доброю, з серцем просторим! 
ЛУГАЛЬДІМЕРАНКІ— ІМ'Я ЙОГО, 
ТАК НАРЕЧЕНИЙ ВІН БУВ У РАДІ! 

ВУСТ ЙОГО МОВУ МИ ПІДНОСИМО НАД УСІМА БОГАМИ, ЙОГО БАТЬКАМИ! 
Воістину він Володар над богами землі і неба! 
Цар! Від наказів його повні жаху богове горі і долу! 
Наделугальдімеранкі — цим ім'ям його ми назвали, 
він — богів порадник 
Він у поневіряннях наших на землі і в небі нам дав пристанок! 
Він утвердив стоянки всім Ігігам та Ануннакам! 
Від цього ймення тремтять і здригаються в келіях богове! 
Асаллухі — імення його, так нарік його батько Ану! 
Між богів він воістину потужний і наймудріший! 
Як в іменні його те звучить — він країн і богів дух-покровитель! 
Він, що порятував у двобої могутньому наші доми від руїни! 
Асаллухінамтіла — бог, життя рятівник, 
так удруге його назвали! 
Бо, яко власні творіння, богів уражених він зціляє! 
Володар! Світлими заклинаннями богів 
померлих він оживляв! 
Він, гроза супостатів! Хвалу йому вознесімо! 
Асаллухінамру — світоч, так утретє його нарекли ми! 
Світлий бог, який наші шляхи осяває!» 
Так по три ймення дали йому Аншар, Лахму й Лахаму, 
І богам, синам своїм, мовили слово: 
«Нарекли ми його трьома іменами кожен, 
Нині й ви, подібно до нас, імення йому наречіте!» 
Звеселились богове, наказ той почувши, 
В Убшукіні вони радою обмінялись. 
«Сину-воітелю, меснику нашому, 
Нині нашій опорі, хай прославимо Ймення!» 
Посідали у Раді — Долею наділяти, 
Обряду дотримавши, йому нарікати Ймення. 

ТАБЛИЦЯ VII

А с а р і — він дарувальник посівів, розмежувальник, 
Хліба й льону він сотворитель, що рости змушує трави. 
Асаралім — наймудріший у домі Ради, 
він, чия досконала порада, 
На кого боги сподіваються, хто не відає пітьми. 
Асаралімнуна — батька свого 
сотворителя світоч він милосердний, 
Він наказами Ану, Енліля, Ейа і Ніншику володарить, 
Лише він — їхня опора, він судив їм долю, 
Він — той, хто на землі множить поля плодющі. 
Т У Т У — ВОІСТИНУ ВІН ТВОРЕЦЬ БОЖОЇ ОНОВИ, 

ХАЙ ОЧИСТИТЬ ВІН ЇХНІ СВЯТИНІ, ЩОБ ВОНИ ОПОЧИЛИ. 

Хай заклинання сотворить, і хай будуть богове спокійні! 
Коли ж у гніві повстануть, хай назад повертають: 
У Раді богів, батьків його, від усіх він вищий, 
Жоден з богів не сміє йому дорівнятись! 
Туту-Зіункена — він, життя божого сонму, 
Хто сотворив для богів небеса пресвітлі, 
Визначив їхні шляхи, їм на небі місця усталив,— 
Нехай люди його не забудуть, хай згадають його діяння! 
Туту-.Зіку — так по-третє його назвали, очищення основа! 
Бог дихання доброго, володар, що слухає й чує! 
Сотворитель багатств і скарбів,! творець достатку, 
Він, що злигодні наші обернув на добробут, 
У тяжкім лихолітті ми вдихнули благий його подих, 
Хай співають, хай розголосять, 
хай піднесуть його славу! 
Туту-Агаку — так по-четверте його хай уславлять люди! 
Він — володар святих заклинань, він оживляє мертвих; 
Він, хто богам полоненим явив милосердя, 
Визволив од ярем, що їх на богів вороги наклали,— 
Для вільності їхньої людський рід сотворив він. 
Він милосердний, виплекати життя — в його владі, 
Його вислови хай живуть, хай не будуть забуті 
На вустах, що рука його сотворила,— серед чорноголових! 
Туту-Туку — так по-п'яте — 
нехай бережуть їх вуста святі його заклинання! 
Він, який закляттями світлими витлумлює стовпища зла! 
Ш а з у — той, хто знає серця богів, хто печінки їхні відає! 
Той, хто творить зло, не втече від нього! 
Він, що очолює Раду, серця богів звеселяє, 
Він, що схиляє непокірних, просторий прихисток божий, 
Він, що випрямлює істину, вириває злостиву мову, 
Він, що на місце ставить брехню і правду! 
Шазу-Зізі — звитяжець над бунтівниками — 
так по-друге його уславлять! 
Він, що вигнав із тіла батьків своїх жах великий! 
Шазу-Сухрім — так по-третє — він, 
що збройне здолав юрби вражі, 
Їхні надії розвіяв, пустив на вітер, 
Вигубив усе зло, яке перед ним простерлось, 
Аби, зібравшись, раділи богове! 
Шазу-Сухгурім — по-четверте — він, 
до благань богів-прабатьків прихильний, 
Він — ворогів нищитель, поріддя їхнього погубитель, 
ВІН ВИКОРЕНИВ ЇХНІ ДІЛА, НІЧОГО ВІД НИХ НЕ ЗАЛИШИВ! 

ХАЙ ПРОГОЛОСЯТЬ І СЛАВЛЯТЬ ЦЕ ІМ'Я ЙОГО ПО КРАЇНІ! 
Шазу-Захрім — так по-п'яте — 
у майбутнім його хай прославлять! 
Він усіх ворогів погубитель, усіх непокірних, 
Він, що всіх богів-утікачів повертає до їхніх святилищ! 
Це ім'я його нехай буде йому надовго! 
Шазу-Захгурім — так по-шосте — 
хай шанують його повсюди! 
Він, що всіх ворогів своїх понищив у битві! 
Енбілулу — володар, що дарує богам родючість, 
Могутній, дає їм ім'я, утверджує їхні присяги! 
Хто створив пасовища й водойми, хто дав їх країні, 
Хто відкриває джерела, пускає прибутні води! 
Енбілулу-Епадун — по-друге його наречуть — 
володар паводі й краю, 
Зрошувач неба й землі, врожаїв постачальник, 
Хто серед степу простер світлі ниви, 
Хто поля та канали вирівнює, борозни креслить! 
Енбілулу-Гугаль — зрошувач божих каналів,— 
так по-третє його звеличать, 
Володар достатку, й плодючості, і рясного врожаю, 
Процвітання основа, розквіту селищ, хліба подавець, 
зерна сотворитель! 
Енбілулу-Хегаль — він дав родючість 
на людський пожиток, 
Пролив достаток на обшир краю, виростив трави! 
С і с і р — над Тіамат він гору насипав, 
Розтяв він зброєю тіло Тіамат! 
Він панує над землями, пастир вірний! 
Волосся його — це поле, борознами порите; 
Він у гніві не раз перетяв Тіамат — широке море! 
Мов на міст, не раз підіймався він на місце їх двобою! 
Сісір-Малах — так по-друге його нарекли, 
буде так і надалі! 
Тіамат — його човен, а він — керманич! 
Г і л і м — той, хто сипле достаток у великі сховища-купи, 
Творець хліба й худоби, хто країнам дає насіння! 
Гілімма — божих укріплень творець, 
істини сотворитель, 
Вузда, яка держить-подавець блага! 
Агілімма — верховний, який позбавляє царів вінця 
і вистежує лиходіїв, 
Упорядник землі угорі, верхніх вод сотворитель! 
З У Л У М — ВІН РОЗПОДІЛЯЄ ПОЛЯ ДЛЯ БОГІВ, 
ПЛОДИ ЇХНІ ДІЛИТЬ. 

РОЗДАЄ ХЛІБНІ ЖЕРТВИ Й НАДІЛИ, ДБАЄ ПРО ХРАМИ! 
М у м м у — сотворитель небес і землі, що спрямовує кроки, 
Освятитель небес і землі, а інакше — Зулумму, 
Хто міццю своєю між богами не має рівних! 
Гішнумунаб — всіх народів творець, 
чотирьох сторін світу початок, 
Він богів Тіамат погубитель, 
роду людського з них сотворитель! 
Лугальабдубур — володар, що понищив діяння Тіамат, 
хто видер у неї зброю, 
Чия основа міцна споконвіку й довіку! 
Пагальгуенна — хто. між владцями перший, чия сила безмірна, 
Хто між богів, братів своїх, незрівнянний, 
неперевершений у владарстві! 
Лугальдурмах — хто єднає богів, Дурмаха володар, 
Найславніший у житлі царів, над усіх піднесений між богами! 
Аранунна — порадник бога Ейа, богів, 
батьків своїх сотворитель, 
Чиїх княжих шляхів жоден бог не вирівнює за своїми! 
Думудуку — у Дуку відродилася світла його оселя, 
Думудуку — без кого Лугальдуку рішення не ухвалить! 
Лугальшуанна — володар, чия між богами звеличена сила, 
Велитель, потуга Ану, хто перевершив Аишарове ймення! 
І р у г г а — він понищив усіх їх у нутрі Тіамат, 
Хто всю мудрість собі захопив, у пізнанні нескінченний! 
І р к і н г у — він, що Кінгу розбив у розпалі битви, 
Всі накази забрав, панування своє усталив. 
К і н м а — владар над усіма богами, хто раду радить, 
Перед чиїм ім'ям, наче перед грозою, богове тремтять від жаху. 
Есіскур — нехай буде ім'я у домі молитв установлене гордо, 
Нехай піднесуть офіри йому богове, 
Поки частки своєї від нього вони не дістануть! 
Жоден з них не довершить без нього майстерної справи,— 
Його сотворіння, чотири роди чорноголових, 
Смислу їхніх днів жоден бог не збагне, крім нього! 
Г і б і л — хто утвердив появу і вихід зброї, 
Хто у битві з Тіамат створив майстерне, 
Безмежно мудрий, вельми розумний, 
Серце далеке, що богове збагнути не можуть. 
А д д у — хай буде ім'я його! Всі небеса хай укриє! 
Благодатним громом його рик прогуркоче понад землею! 
Життєдайною хмарою хай повіє, людям унизу хай подасть поживу! 
А ш а р у — як і значить ім'я його, богам вирівнює долю, 
Воістину він дбає про всі народи! 
НЕВІРУ— ПЕРЕХРЕСТЯ НЕБЕС І ЗЕМЛІ ХАЙ ТРИМАЄ ВІН МІЦНО. 

НЕ ПРОЙДУТЬ НІ ЗГОРИ, АНІ ЗНИЗУ, НЕХАЙ ДИВЛЯТЬСЯ НА НЬОГО. 

Небіру — зірка його, що ясно на небі сяє, 
На перехресті доріг хай лежить, вони ж, глянувши на неі, 
Нехай скажуть: «Він, хто невтомно середину моря — 
Тіамат — перетинає, 
Небіру — хай таке його буде ім'я, утримувач середини! 
Серед небесних зірок хай утримує їхні дороги, 
Хай пасе в небесах, наче вівці, сузір'я божі! 
Хай Тіамат покірною буде йому, хай коротким стає її подих! 
На майбутнє людського роду, коли дні її стануть ветхі, 
Хай відійде безповоротно, хай зникає навіки!» 
І за те, що небесну твердь сотворив він, зміцнив він надра, 
Енкуркур — Володар усіх країн,— 
батько Енліль йому дав своє імення. 
Коли всі імена, що йому нарекли Ігіги, 
Ейа почув, звеселилась його печінка, 
Мовив: «Він —той, хто звеличив батькове імення, 
Він —немов я сам, нині хай буде Ейа йому імення! 
Усіма моїми обрядами нехай він володіє! 
Усіма моїми наказами нехай він володарить!» 
П'ятдесятьма іменами величаючи, великі богове 
П'ятдесят імен нарекли, про діяння його сповістили. 
Хай збережуть їх, і хай відкриє їх Перший, 
Хай всевідець і многомудрнй обміркують їх разом! 
Хай повторить їх батько і сина навчає, 
Пастирі та володарі хай прихиляють слух свій! 
До Мардука, Енліля богів, хай не будуть недбалі! 
Щоб цвіла вся країна, і він сам був здоровий! 
Його Слово незламне. Накази незмінні, 
Того, що з вуст його йде, жоден з богів не зневажить! 
Коли гнівно погляне — не схилить шиї, 
Його лютості жоден з богів не перечить! 
Не збагнуть його серця, його розуму не осягнути, 
Многогрішний, неправедний — перед очі його нехай стануть! 
Було явлене першому це одкровення,— 
Записавши, його зберіг він, щоб і в б,\ дмцині знали. 
Батька Мардука, що богів сотворив, Ігігів, 
Хай навіки вславляють, хай наречуть його ймення! 
Про Мардука спів величальний нехай почують, 
ПРО ТОГО, ХТО ЗДОЛАВ ТІАМАТ І ВЗЯВ СОБІ ЦАРСТВО! 