Слово і діло государеве
Горбань Микола


ВСТУПНЕ СЛОВО
Від давніх, далеких, давно забутих днів до нас дійшли пожовклії, порохом віків укриті папери. Багато сторінок минулого воскрешають вони, багато давно зниклих поста¬тей стає перед нами, оживає життя давнє, тогочасне, ожи¬вають люди тодішні з їхніми радощами й болями, з їхніми мріями, з їхніми сподіваннями.
Оживає давнє життя тогочасне, і страшні картини іноді розстилаються перед нами, жахні малюнки минулого ста¬ють в уяві... І, може, одні з найстрашніших сторінок малю¬ють справи страшної на всю Росію XVIII віку Тайної Кан¬целярії. Ці справи, що лежать тепер на схованці в Москві в Древлехранилищі, і взяті за підставу для тієї низки істори- ко-побутових нарисів, що і подаються в цій книзі...
Що ж таке була Тайна Канцелярія, що вона робила, чо¬му її так боялись та які стосунки мала вона до України — ось на ці питання й даємо відповідь у цьому вступному слові.
Полтавський розгром шведського війська, погром мазе- пинської української старшини широко розчинили двері московському торговельному капіталові в його наступі на Україну. Козацький старшина, що намагався сам будувати свою державу — Гетьманщину, де б старшина козацький панував так, як у Польщі шляхтич, козацький старшина, що перетворювався, поневолюючи широкі маси селянські, в українського шляхтича, тепер мусів дати місце в Україні своєму конкурентові — російському дворянинові й купце¬ві. З 1709 року в Україні швидше йшов процес перетворен¬ня України в звичайнісіньку російську провінцію, а поруч із цим козацька старшина, зрікаючись думки боротися про¬ти свого північного конкурента, хоч і клясово рідного бра¬та — російського дворянина, невпинно перетворюються в «благороднеє малороссійское дворянство» невід’ємну й не-подільну частку всього російського дворянства.
Як відзначають дослідники українського права, з другої чверти XVIII віку помітно величезний вплив російських способів боротьби з злочинами, великоросійське карне право широко ввіходить до вжитку в Україні.
Та надто це треба сказати про кари державних злочин¬ців в Україні XVIII віку, особливо злочинців, винних в об¬разі чести царевої, в лихих замірах проти царя, в негожих, лихих словах...
Стара Гетьманщина XVII віку не створила спеціальних форм судочинства для «злочинців», винних у лихих замі¬рах проти носія вищої влади в Україні — гетьмана. Як від¬значає той таки дослідник Слабченко, «деяким іншим ви¬дам злочинів у Малоросії зовсім не було місця. Такі є зло¬чини, спрямовані на те, щоб одібрати престол, щоб усунути невгодного гетьмана. Кожен міг зібрати партію невловоле- них ясновельможним, зібрати раду й на ній обрати нового гетьмана більшістю голосів. Гетьмани з невдахами-змовця- ми, звичайно, не соромилися розправлятися»...  Приміром, Богдан Хмельницький при нагоді вдавався до звичайних азіатських способів: конкурентів своїх наказував потай стратити... Виговський теж кількох галицьких старшин, «на котрих имел неякійсь подзор о неприязнь ку себе», теж стратив... 1 таких прикладів можна навести чимало, як і всіляких кар за образу гетьмана. Але все залежало від ре-ального співвідношення, а не було стрункої, добре органі-зованої системи... Це ж можна сказати й про кари злочин¬ців, винних у лихих замірах та словах проти московського царя, нового владаря української старшини. З наказу цен¬трального уряду гетьмани, коли хотіли запобігти ласки в царя, люто карали таких проступців, але ж знову це були окремі випадки...
Інакше справа стала з початків XVIII віку, коли бот¬форт російського дворянина-офіцера міцніше став на укра¬їнському ґрунті. Тепер уже і в Україні встановився в основ¬ному той порядок, що й по всій Росії, для розгляду справ державних «злочинців», з деякими іноді незначними одмі- нами... Тепер виникають ті спільні для всіх частин Росії установи, що ці справи розглядали... До цих установ протя¬гом усього XVIII віку з України надсилають «злочинців», як надсилають їх звідусіль: із Сибіру, із Архангельська, із Астрахані, з усіх найдальших кутків та закутків... На сцену виходить страшна Тайна Канцелярія, шириться страшне «слово й діло государеве»...
Московська держава знала «слово й діло» ще з початків XVII віку... Кожен, хто знав за кимсь злочин — образу най-вищої влади або ж замір підірвати цю владу, повинен був заявити слово, що знає він государеве велике діло... А далі вже починалося слідство.
На початках XVII віку справи ці на місцях розглядали воєводи, допитували всіх причетних до справи поодинці і надсилали справи до Москви. Там їх розглядав якийсь з московських приказів, здебільша Розрядний приказ, що ві¬дав військову справу, поліційну справу й зокрема воє¬водське управління... Траплялися між цими «злочинцями» іноді й українці... Так було до часу видання за царя Олекси Михайловича одного з найважливіших законодавчих актів Московської держави — Уложенія 1648 року. Це Уложеніє було по суті в ужитку аж до XIX віку, до часів виходу «Полного Собрания Законов» за часів Миколи, тільки де¬які окремі укази корегували, вносили поправки до нього. В Уложенії є цілий розділ, присвячений державним злочи¬нам, і в цьому розділі закріпляється формально те, що було в ужитку на практиці.
Кожен, хто знав про державний злочин, повинен був ро-бити «ізвєт», інакше йому за те, що не доніс, загрожувала сувора кара. За те що, «он про такое дело ведал, а не извес¬тил, и сыщется про то допряма: и его за то казнити смертію безо всякія пощады», так говорилося в Уложєнії. Повинен був доносити батько на сина, чоловік на жінку, сестра на брата, бо все одно, коли б виявилося, що знали вони про злочин близького родича й не донесли, їх би спіткала люта кара...
«Ізвєт» це був обов'язок кожного вірного підданого... І Іавіть від хлопів, від кріпаків-селян, обмежених у правах, залежних у всьому від свого пана, приймав уряд «ізвєти» в справах політичних, хоч і додавало до того Уложеніе «а опричь тех великих дел ни в каких делех таким изветчикам не верить»... Для великого государевого діла й холопські доноси в пригоді ставали...
Знову таки й у цей час перше слідство провадив на міс¬ці воєвода, і тільки у випадках, що особливо цікавили царя, давалося спеціальні доручення окремим особам, особли¬вим вірникам царевим... Так було до кінця XVII віку, а там почалася нова доба в історії Росії, доба великої перебудови життя... На нові рейки ставала Московська Русь, та вели¬кий опір чинило старе, багато ворогів і явних, і таємних бу¬ло в нового. У боротьбі з сусідами, в боротьбі, де москов¬ський торговельний капітал розбивав перешкоди, що сто¬яли на його шляху до морів Чорного й Балтійського, вся держава зазнавала величезного напруження, несла вели¬чезні втрати і фінансові, і людські... У муках нелюдських з Московської держави народжувалась Російська імперія.
Щоб побороти силу ворогів, доводилося рішучих захо¬дів вживати. Своїми руками рубав Петро Перший голови бунтарям, десятками засуджував на смертні кари... Усіх сил прикладав, щоб приборкати невдоволених... І ось імен¬ним указом з 25 вересня 1702 року наказав Петро: «буде впредь на Москве и в Московский судний приказ учнут приходить каких чинов нибудь люди или из городов воево¬ды и приказные люди, а из монастырей власти присилать, а помещики и вотчинники приводить людей своих и кре¬стьян, а те люди и крестьяне учнут за собой сказывать Го¬сударево слово или дело — и тех людей в Московском суд¬ном приказе, не распрашивая, присылать в Преображен¬ский приказ к стольнику ко князю Федору Юрьевичу Ро- модановскому. Да и в городах воеводам и приказным лю¬дям таких людей, которые учнут за собой сказывать слово или дело, прислать к Москве, не распрашивая же...»  Не ві¬рив цар Петро владі на місцях, усі справи державних «зло¬чинців» зосередив тепер в одному місці — в Преображенсь- кому Приказі.
Цей Приказ ще з 1696 року провадив цілу низку полі- ційних справ, пов'язаних із порушенням ладу, як от про бій¬ки на вулицях та вдома, співи там, де їх не дозволено, затри¬мував підозрілих людей і розбишак, розглядав іноді й спра¬ви «слова й діла». Тепер же Преображенському Приказові, коли на чолі його стояла людина вірна й віддана Петрові, не відбираючи інших справ, передали й виключний розгляд справ у «слові й ділі». Федір Юрйович Ромоданівський був людина близька до царя здавна, брав він участь і в цілій низці робіт, і в цілій низці розваг Петрових, тож йому Петро дає титула князя-кесаря. Князь-кесар — це була одна з ви¬гадок Петрових — мав користатися з такої ж шани, як і цар, скрізь йому давалося перше місце, скрізь йому особливу шану віддавали. Петро, пишучи до нього, називав себе «хо¬лопом и последним рабом». Князь-кесар — це була пародія царської влади, з якої дуже тішився справжній цар Петро.
Але коли князь-кесарство було іграшка, одна з розваг Петрових, то вже керування над Преображенським Прика¬зом було справжнє діло... І скоро Преображенський Приказ став страховиськом на всю Росію. Звідусіль звозили туди і «злочинців», і донощиків, і свідків. Щодня кипіла робота, щодня на страшні тортури брали тих, хто мав нещастя тут опинитися... Слідство й допити провадилися нечувано жорстоко. Рідко хто виходив на волю, не зазнавши під час слідства тяжких мук. Є переказ, що навіть Петро дивував¬ся жорстокості старого Ромоданівського і сказав йому: «Звірю, чи довго тобі людей пекти? Годі тобі знатися з Івашкою.1 Бути від нього пиці драній...» Та це були тільки слова, ніякої погрози Ромоданівському не було, адже Пре¬ображенський Приказ ретельно виконував волю цареву — нищив без жалю його ворогів...
Та самого Преображенського Приказу було замало Пе¬трові. 25 січня 1715 року Петро дав такий іменний указ: «Кто истинный христианин и верный слуга своему государю и отечеству, тот без всякого сумнения может явно доносить словесно и письменно о нужных и важных делах самому го-сударю, или пришед ко двору его ц.в., объявить караульному сержанту, что он имеет нужное доношение, а именно о сле-дующих: 1) о каком злом умысле против персоны его ц. в. или измене; 2) о возмущении или бунте, 3) о похищении каз-ны, а о прочих делах доносить, кому те дела вручены» . Без-перечна річ, добрих «християн» знаходилося чимало, надто як ізгадати, що за недонос загрожувала сувора кара...
Хоч і добре вправлявся із своєю роботою Преобра- женський Приказ, та іноді настигали несподівані важливі справи, їх доручав Петро розглядати окремим персонам, здебільша ляйб-гвардійським майорам, додавши до них відповідних урядовців. Отже, виникали на якийсь час окремі, для спеціяльних справ призначувані майорські канцелярії. Працювали вони під непосереднім наглядом, керівництвом царя.
Закінчивши, розв’язавши справу, повертався майор до своєї звичайної роботи, канцелярія припиняла свою діяль¬ність. І от з однієї з таких майорських канцелярій П. А. Толстого виникла канцелярія Тайних Розискних Дєл — постійна установа, що від Преображенеького Приказу пе¬рейняла всі справи, пов’язані з «словом і ділом»...
Петро Андрійович Толстой — далекий пращур славет¬ного Льва Миколайовича Толстого — був один із видатних діячів петрівського часу. Була це людина надзвичайно хи¬тра, обережна, облеслива. Щоб досягти свого, не спинявся Толстой ані перед чим — ні перед якими хитрощами, зрад¬ництвом, ба навіть убивством. Недаремно про нього і його брата говорили сучасники, що це люди «в уме зело острые и великаго пронырства и мрачнаго зла втайне исполнен¬ные». Не один злочин за своє життя вчинив Толстой, не од¬ного хитрощі його на той світ припровадили...
Согрішив був Толстой ззамолоду. Брав він участь у стрілецькому бунті 1682 року, коли чимало полягло близь¬ких родичів Петрових, родичів його матері, коли буйне стрілецьке військо на чолі держави поставило сестру Пе¬трову — царівну Софію, лютого ворога Петрового згодом.
Та минуло кілька років — і Толстой уже на боці Петра, упа-даючи коло нього, всіма способами запобігаючи ласки. Да¬лі, з кінця XVII віку, почалася його бурхлива кар’єра. 1693 року правив Толстой за воєводу в Великому Устюгу.
Коли погнав силою Петро за кордон учитися 60 своїх стольників, то 1697 року поїхав за кордон і Толстой. Є пе-реказ, що сам він попросився, не так, як інші, що всіма спо-собами уникали страшного відрядження. Пробув за кордо¬ном Толстой майже два роки, вчився в Італії морської спра¬ви. Про свою подорож лишив Толстой чудовий опис — ду¬же вподобалось йому чужоземне життя, і це зблизило його з Петром. Та хоч привіз Толстой добрі атестати з-за кордо¬ну, та навчився не так багато. Тож кілька років був без діла, і тільки 1701 року призначив його Петро на відповідальну посаду — посла до Туреччини.
Там у важких обставинах працював спритний посол до 1710 року, коли почалася нова війна Туреччини з Росією. Опинився Толстой у Костянтинополі в тюрмі і сидів рік і 5 місяців, аж доки не підписаний був мирний договір 5 квіт¬ня 1712 року. Та переговори про виконання договору затя- глися, знову опинився Толстой у тюрмі, просидів п’ять мі¬сяців знову, і тільки в 1714 році вернув до Росії.
І ось через три роки Толстой, разом із Рум’янцевим. ду¬же в пригоді став цареві, велику службу, велику прислугу зробив: з-за кордону привіз на «праведний» суд царевича Олексія. Після цього зоря Толстого зійшла високо, і ввесь час він користався з милости Петрової, одержуючи нагоро¬ди й чинами, й орденами, і землями з кріпаками. 21 берез¬ня 1722 року він одержав найвищий орден святого Андрія.
По смерті Петра Толстой був одним з найголовніших по-мічників і прихильників жінки Петрової Катерини І, допо-магаючи їй опанувати престол. Перший час царювання Ка-терини Толстой мав величезний вплив, але вже незадовго перед смертю цариці виступив проти всемогутнього Менші- кова, плянуючи по смерті цариці на престол посадити дочку Петрову Лизавету. Меншіков домігся арешту Толстого, і 6 травня 1727 року, в день смерти цариці, був виданий, після невеличкої судової комедії, підписаний її іменем указ, і того ж 6 травня Толстого, разом із сином Іваном, за цим указом вирядили на заслання до Соловецького монастиря.
Химерна доля зле пожартувала з Толстого. Він, голова, один із міністрів Тайної Канцелярії, опинився в тюрмі (По-ловецькій, і та ж Тайна Канцелярія тепер накази давала пильно стежити за ним, не давати жодних пільг наймен¬ших. Там, у Соловках, і помер спершу син Толстого, а далі й він сам у 1729 році 84-літнім дідом. Так кінчилася кар'єра хитрого, жорстокого царедворця.
Майорську канцелярію П. А. Толстого встановив Петро для розгляду важливої й серйозної справи. Провадила вона слідство над бідолашним сином Петра — царевичем Олек-сієм... Від батькового гніву утік був Олексій, син Петра від першої дружини Явдохи Лопухіної, яку з наказу царя си¬лою постригли в черниці під іменем Олени, за кордон до Відня. За спиною Олексія стояло все старе в Московській державі, все невдоволене Петровими реформами, тож не дивно, що коли царевича хитрощами виманив П. А. Тол¬стой із Рум'янцевим з-за кордону до Росії, розпочалося ве¬лике серйозне слідство. Спершу провадили його в Москві, виявлялися все нові й нові справжні й вигадані зв’язки Олексія з цілою низкою духівництва, старого боярства, з усіма, хто мріяв, що помре Петро, помруть і його реформи. Справа від самісінького початку набрала великого значен¬ня, адже ж мова йшла про сина царевого... Цар цікавився кожною дрібницею... У березні 1718 року майорську канце¬лярію П. А. Толстого з наказу царевого перевели до Петер¬бургу. Тут їй, зважаючи на виключну важливість справи, дали назву Канцелярії Тайних Розискних Дєл. Звичайно ж її почали називати Тайна Канцелярія. Так будемо звати її й ми далі.
На чолі слідства стояв П. А. Толстой з трьома помічни¬ками: гвардії майором А. І. Ушаковим, капітан-поручннком Г. І. Скорняковим-Писарєвим та генералом Бутурліним... Сам цар, не то що переглядав справу, але й сам допитував підсудних. Почалися страшні тортури, ба навіть страти. Початок діяльности Тайної блискучий: довелося на торту¬ри брати не кого іншого, а сина царевого... Дальша доля Олексія відома. Розлютований Петро призначив особли¬вий суд... Це була комедія. Була ж відома всім воля царева, і суд присудив царевича до смертної кари «без всякой по¬щады» за злочинні наміри проти батька й держави. Це бу¬ло 24 червня. Знайшлися серед усіх царедворців Петрових три відважні особи, що відмовилися підписати присуд. Решта — слухняні раби — виконали волю цареву. Уже пі¬сля присуду, 26 червня, в присутності самого царя, знову на тяжкі тортури взяли царевича, і того ж дня ввечері царевич помер... Така була перша справа Тайної Канцелярії, такий був її початок, а далі вже в її сіті почала ловитися риба мен¬шого гатунку, ніж царевич. Своєї діяльности вона не при¬пиняла ні на рік, усе життя Петрове, в своїх руках зосере¬дила всі справи про «слово й діло», перейнявши від Преоб- раженського Приказу і його справи, і його страшну славу. Цар Петро жваво цікавився її роботою, ввесь час вислухо¬вував доповіді начальників над Канцелярією, переглядав справи, іноді й сам брав участь у допитах, суворих і невбла¬ганних. Діяльність Канцелярії була ввесь час на очах імпе¬ратора, важливіші справи завжди йшли на розгляд цареві. Тайна Канцелярія ставала судовою установою, що вирішує справи державних злочинців.
1725 року помер цар Петро. Уже навіть в останні роки його життя поставала думка ліквідувати Тайну Канцеля¬рію — цю установу, що виникла за надзвичайних обставин, і справи передати вищій установі — Сенатові. 28 травня 1726 року Тайна Канцелярія була влита в Преображенсь- кий Приказ. Справи політичних злочинців мали перейти до слабого, вже похилого, хоч і досі лютого Ромоданівсько- го. Та не Преображенській Канцелярії в Москві доводило¬ся розглядати важливі справи політичних злочинців, їх розглядала нова найвища установа в державі — Найвища Тайна Рада, що стала щодо розгляду справ політичних зло¬чинців спадкоємцем Тайної Канцелярії. Коли ж на початку 1730 року скасовано Найвищу Тайну Раду, коли наказано їй «не быть», всі такі справи переходять здебільша до Сена¬ту. Та так тривало тільки з рік. Сенатові несила була впора¬тися з цілою масою цих справ, та до того нова цариця Анна Іванівна дуже непевно почувала себе на троні, отже, пот¬рібна була спеціальна установа, щоб боронила її від різних змов та лихих замірів. І от за указом 24 травня 1731 року відновлено Тайну Канцелярію, на її чолі став старий фахі¬вець А. І. Ушаков. Тут починається останній період діяль¬носте цієї установи, що проіснувала до 1762 року.
Начальник над цією установою Андрій Іванович Уша¬ков почав свою службову кар’єру з 1704 року, вступивши, як доброволець-солдат до Преображенського полку. Уже ближчими роками він дістав офіцерський чин і виконує ці¬лу низку царевих доручень. Так, 1707-1708 років він пере¬буває в Україні і вживає заходів, щоб припинити всілякі відгуки Булавінською бунту. Згодом Л.І.Ушаков працює в Преображенському Приказі, та як відкрито за часів Петро¬вих Тайну Канцелярію, він стає за ближчого помічника її начальника гр. П. А. Толстого. Отже йому, як старому фа-хівцеві, й доручила цариця Анна керувати нововідкритою Тайною Канцелярією 1731 року.
Мінялися царі, мінялися временщики, сила бурхливих подій то високо підносила людей, то їх же кидала щосили об землю, а Ушаков був незмінно на своїй посаді. Аж до самої смерти, до 1747 року стояв він на чолі страшної уста¬нови. Як пишуть про Ушакова російські історики, це була людина дуже хитра, підла. «Політичних переконань у ньо¬го не було», пише проф. Корсаков у своїй роботі «Воцаре¬ние Анны Ивановны», його profession de foi було рабськи прислуговувати ладові, що існує, та вимагати свідчень про¬ти цього ладу через страшне катування, якому він віддавав¬ся з захопленням».
Ім'я Ушакова страшне було по всій Росії, навіть при дворі царському. М. Н. Покровський говорить, що від са¬мого імени Андрія Івановича Ушакова тодішні дворяни тремтіли, а дами непритомніли. Що ж уже говорити про широкі маси населення. Ніхто не був застрахований від то¬го, що не сьогодні-завтра опиниться він у Тайній Канцеля¬рії, в пазурах страшного, всевладного її начальника.
День заднем сидів Ушаков у своїй установі, день-у-день на його очах на тортури брали всіляких «злочинців». Так на цій роботі й до смерти дожив старий, посивілий дід, не людина, а монстр, «чудище», як казали в XVIII віці. Та це «чудище» робило ж корисну роботу для самодержавства.
По смерті Ушакова на чолі Тайної Канцелярії, до її ска-сування, став його ближчий помічник гр. Олександер Іва-нович Шувалов, що пройшов добру школу на спільній ро¬боті з Ушаковим.
Тайна Канцелярія, звичайно, перебувала в Петербурзі, а в Москві був її відділ під назвою Контори, але коли двір пе-реїздив до Москви, назви ці змінювалися.
Які ж справи провадила Тайна Канцелярія, яке було її завдання?
Ми бачили, що ще за Петрових часів для «слова й діла» встановлено було три пункти: 1) злий замір проти царя або зрада, 2) бунт, 3) «похищеніе казны» — крадіжка, розтрата державних грошей.
Відновлюючи Тайну Канцелярію, цариця Анна переда¬вала їй на слідство й розгляд справи, як говорили, в перших двох пунктах: перший: «ежели кто каким умьішленіем уч- нет мыслить на наше императорское здоровье злое дело или персону и честь нашего величества злыми и вредитель- ными словами поносить»; другий: «разумеется буде кто за кем подлинно уведает бунт или измену против нас и госу¬дарства». Отже тільки ці дві справи тепер становили «ве¬лике государеве діло». Решти справ, хоч би й важливих, Тайна Канцелярія не розглядала.
Як за часів Петрових, коли виникла Тайна Канцелярія, так і тепер, коли її відновлено, роботи їй було чимало. Ча¬си Анни Іванівни — це часи страшного надмірного визиску широких мас, часи, коли величезні гроші, зібрані, стягнені силою з населення, йшли на марнотратство царицине, її временщика-коханця Бірона та цілої низки двораків. Нату¬ральні повинності, рекрутчина, тяжкі податки нечуваним тягарем лягали на населення.
Україна в цей час переживала важкі часи. Саме на ЗО—40-і роки припадає загострення процесу збезземелю- вання широких мас козацтва й селянства. Панство укра¬їнське вбирається в пір'я, в лабети цупкі бере селян. 30-40 роки — час пролетаризації широких козацько-селянських мас. Це той час, коли, як каже проф. М. Слабченко,  «пере¬хід її (землі) од дрібних власників до великих, утворення на Україні латифундій та знищення дрібної індивідуальної власности» ведуть до великого зубожіння народних мас. Цей процес, що відбувається протягом усього XVIII віку, добре змалювали всі історики українського селянства, і до цих часів цілком можна прикласти слова Карла Маркса — це час, коли «експропріація безпосередніх продуцентів від¬бувається з нещадним вандалізмом, пружини, що її руха¬ють, то найбезсоромніші, найбрудніші, найганебніші та найдріб'язковіші пристрасті».  Зрозуміло, що за таких об¬ставин маємо величезний опір селянський, маємо ґрунт для поширення найрізноманітніших чуток, аби тільки вони давали надію на краще, маємо ґрунт для самозванства — лихого царя чи царицю скине добрий. На цьому ґрунті й виникла справа 1738 року самозванця Миницького, що про неї говориться далі в одному з нарисів цієї книжки.
Ім'я Бірона — цього, як каже М. Покровський — німця- управителя при сердитій пані, якою була Ганна, було опо¬вите широкою ненавистю. Дворянство російське було теж роздратоване цілою низкою заходів. Уряд міг триматися тільки на багнетах, тільки терором. І ось Тайній Канцеля¬рії, невтомному Ушакову доводилося боронити цей уряд від ворогів. Кожен, хто так чи інакше висловлював своє невдоволення, міг сподіватися, що ось-ось на порозі його дому з'являться солдати, потягнуть до Тайної Канцелярії на допити, на муки. Кожен, у кого виривалося необережне слово про царицю, про її коханця Бірона, зазнавав лютих мук, лютої кари. Доноси стали повсякденним явищем. «Слово й діло» лунало по всій Росії, звідусіль тягли до Тайної Канцелярії «злочинців».
Померла Анна Іванівна... Останні її слова до Бірона бу¬ли: «Не бійся»... Та боятися йому було чого...
Настала пора боротьби за російський престол, і в цій за-вірюсі Андрій Іванович виловлює ворогів уряду: сьогодні тих, хто проти регента, яким став Бірон за малолітнього ца¬ря — немовляти Івана Антоновича, завтра, коли регента за-арештовано, — тих, хто за нього. Сьогодні виловлює тих, хто проти малолітнього царя Івана Антоновича і його бать¬ка й матері, а завтра, коли на престол Гвардія, представни¬ки російського дворянства посадили Лизавету, веселу доч¬ку царя Петра — на муки бере тих, хто навіть ім'я Івана Ан¬тоновича згадує... Ретельно виконує своє завдання Тайна Канцелярія, ретельно провадить справи, охороняючи осо¬бу і честь царів і цариць, приборкуючи рішуче всякий про¬яв невдоволення, на муки й кари віддаючи ворогів царевих. Як і в XVII віці, так і тепер, кожен, хто тільки знав якийсь державний злочин у перших двох пунктах, під погрозою страшної кари повинен був донести, заявити слово й діло.
Попам указом із 17 травня 1722 року  наказано було не-гайно доносити владі про все, що вивідають вони на спові¬ді від своїх парафіян. Уряд, видаючи указ, як і личило в цьому разі, посилався на відповідні тексти: «аще согрешит к тебе брат твой, иди и обличи его между тобою и тем еди¬ному аще тебе послушает приобрел еси брата». Текст, прав¬да, не зовсім підходящий, але уряд тлумачив його так, як треба. Мовляв, сам бог за доноси до Тайної Канцелярії. А далі в указі просто відзначалося, що від цього, коли піп до¬несе, «не порокуется исповедь, понеже обьявленіе беззако- нія намеренного, которого исповедывающийся отстать не хочет и в грех себе не вменяет не есть исповедь ниже часть исповеди, но коварное к прельще¬нию совести своей ухищрение». Так красномов¬но наказував уряд попам доноси на парафіян у державних злочинах робити, і кожен піп давав окрему присягу, що щи¬ро виконуватиме цього указа.
Отже, донос був обов’язком кожного. Скрізь, де б не бу¬ла людина, коли знала вона государеве діло, повинна була кричати «слово й діло». І де б не було, чи в корчмі, чи на ву-лиці, чи вдома, зараз же з'являлися салдати, хапали доно-щика, а разом із ним і тих, на кого він доносив, і свідків. Ко¬ли справа була десь на провінції, то місцева влада не сміла навіть питати, у чому справа, а повинна була негайно і до¬нощика, і всіх, на кого він покаже, посилати чи до Москви, чи до Петербурга, а там уже починалося слідство. Часто-гу¬сто траплялося, що донощик ні на кого не міг донести в ва¬жливій справі, що перших двох пунктів стосувалася, і «за ложное сказьіваніе» слова й діла терпів належну кару. Так само карали за неправдивий донос. За правдивий донос ви¬давали нагороду, іноді карбованців з п’ять.
Простежимо, як ішла справа в самій Тайній Канцелярії, що воднораз і слідство провадила, і присуди ухвалювала.
Тільки-но хапали донощика і всіх, на кого він покаже, тягли їх до Тайної Канцелярії, розсаджували по окремих казематах, як зараз же починалося слідство. Перші допити відбувалися часто в день доносу. Допитували спершу доно-щика, а далі вже обвинуваченого й свідків. Коли обвинува-чений признавався, то справа була проста. Коли ж ні, то зводили віч-на-віч і донощика, і свідків, і обвинуваченого. Коли й потому признання не було, а донощик теж стояв на своєму, починалося те, що жахної слави наробило Тайній Канцелярії — починалися допити «с пристрастием» з по-грозами взяти на тортури в застійну, а далі справа доходи¬ла й до тортур.
Найкрасномовніше говорить такий документ про ті тор-тури, яких уживали в Тайній Канцелярії.
ОБРЯДЪ КАКО ОБВИНЕННЫЙ ПЫТАЕТСЯ
«Для пытки припинившихся в злодійствах, зділано особливое місто, называемое застінокь, огорожен пали- садкникомъ і покрить для того, что при пытках бывают су¬дьи и секретарь, и для записки пыточныхъ речей подьечей; а, в силу указу 742 году велено, записавъ пыточные речи кріпить судьямъ, не выходя из застінка.
В застінке же для пытки зділана дыба, состоящая в трех столбахъ, іс которыхъ два вкопаны в землю, а третей сверху поперегь.
I когда назначено будетъ для пытки время, то кат или палачь явится долженъ в застенокъ с своими инструмента¬ми, а оные есть: хомут шерстяной, к которому пришита ве¬ревка долгая; кнутья, і ремень, которым пытанному ноги связываютъ.
По приходе судей въ застенокъ і по разсужденіи въ чемъ подлежащаго к пьіткі спрашивать должно, приводитца тотъ, котораго пытать надлежит, і от караульнаго отдаетца палачу; которой долгую веревку перекинетъ чрезъ попе¬речной в дыбе столбъ і взявъ подлежащего к пытке, руки назад заворотит, і положа их в хомутъ, чрезъ приставлен- ныхъ для того людей встягивается, дабы пытанной на зе¬мле не стоялъ. У котораго руки і выворотить совсемъ на¬зад, і онъ на нихъ висить; потомъ свяжетъ показаннымъ выше ремнем ноги, і привязываетъ к зділанному нарочно впереди дыбы к столбу; і растянувши симъ образомъ. бьетъ кнутомъ, гді и спрашивается о злодействахъ і все записы¬вается, что таковой сказывать станетъ.
Естьли-жъ із подлежащих к пытке такой случитца, ко-торой ізобличается во многом злодіьйстві, а он запирает¬ся, і по ділу обстоятельства доказываютъ его к подозрі- нію, то для изыскания істиньї употребляются нарочно:
1-	е тиски, зділанньїя із желіза в трехъ полосахь з винтами, в которые кладутся злодія персты сверху боль- шія два із рук ь. а внизу ножныя два; і свинчиваются от па¬лача до техъ поръ, пока іли повинится, іли не можно будеть больше жать перстов і винть не будегь действовать.
2-	е наложа на голову веревку і просунувъ кляп і вертять такъ, что оной ізумленньїм бываетъ; потомь простригають на голове волосы до тіла, і на то місто льют холодную во¬ду только что почти по капле, от чего также в ізумленіе приходить.
3-	є при пьіткі, во время таково-жъ запирательства і для ізьісканія істиньї, пытанному, когда висить на дьібі, кла¬дуть между ногь на ремень, которым они связаны, бревно і на оное палачь становится за тімь, чтобъ на виске потянуть ево, дабы боліє істязанія чувствовалъ. Есть ли же і потому істиньї показывать не будетъ, снимая пытаннаго з дыбы правят руки, а потом опять на дыбу таким же образом под¬нимаю г для того, что і через то боли бывает больше.
Хотя по законам положено только три раза пытать, но когда случится пытанной на второй іли на третей пытке ре¬чи переменить, то еще трижды пытается.
I есть ли переговаривать будеть в трехъ пыткахъ, то пыт¬ки употребляютца до тіхь поръ, пока с трехъ пытокъ одина¬ковое скажетъ, ібо сколько бъ раз пытан ни быль, а есть ли в чемъ нибудь разнить в показаниях будетъ, то въ утвержде- ніе долженъ еще три пытки вьітерпіть; а потомь і огонь та- кимъ образомь: палачь отвязавъ привязанный ноги от стол¬ба, висячего на дыбе растянет ь і зажегши веникъ с огнемъ водить по спине, на что употребляетна вениковъ три или болше, смотря по обстоятельству пытаннаго.
Когда пытки окончатся і пытаной подлежать будеть по винамъ ссылки на каторгу, то при посылке от палача выры-ваются ноздри здЬланными нарочно клещами. Есть ли же которые подлежать смертной казни, то і таковыхъ в силу указов, до будущаго о дійствителной казни опреділенія, велено ссылать на каторгу жъ, а при посылке также ноздри вырезываются. I сверхъ того особливыми присланными стемпелями на лбу і на щекахъ кладутся знаки (вор) в тех же стемлеляхъ набиты жЪлезныя острый спицы словами, і ими палачь бьетъ в лобъ і щоки, і натираетъ порохомъ, і от того слова видны бываютъ».
Такий чудовий асортимент тортур був у Тайній Канце¬лярії. Спершу брали на тортури тричі донощика, звідси й приказка «донощикові — перший кнут». А як він витриму¬вав, то вже й до обвинуваченого доходило. Іноді й свідкам перепадало, як плутали в свідченнях.
Як правило, уживалося на тортурах кнута, рідше вогне¬вих тортур, решту ще рідше. Після таких допитів часто тижнями лежали, гоячи рани, хворі, бідолашні в'язні, іноді ж траплялося, що й помирали. Та таку смерть вважали за цілком звичайну річ, відзначалося просто: такий «волею Божою» помер і годі.
Про хід слідства, якщо справа хоч яку вагу мала, началь-ники над Тайною Канцелярією робили безпосередньо до-повідь цареві чи цариці, хто в той час па престолі був. І ча¬сто цар чи цариця робили вказівки, як далі слідство прова¬дити, чого й про що питати ще в'язнів. Коли Тайна Канце¬лярія закінчувала розгляд справи, тоді подавала знову ца¬реві чи цариці свого присуда на затвердження. А тим часом арештанти, забиті в колодки, сиділи, чекаючи присуду. Іно¬ді доводилося чекати місяцями, сидіти в холоді, трохи не вмирати з голоду.
До Тайної Канцелярії привозили й надсилали злочин¬ців з усіх кутків та закутків Російської імперії; везли і з Си¬біру, і з Пермі, і з України. Та для України, для Гетьманщи- ни був деякий вийняток зроблений. Починаючи з часів 1 Малоросійської Колегії — вищого уряду в Україні з 1722 до 1727 року і до часів гетьмана Розумовського — деяку части¬ну справ «слова й діла» розглядали в Україні.
Важко сказати, які були взаємини між Тайною Канце-лярією та урядовими вищими установами України в роз¬гляді цих справ, але й Малоросійська Колегія, і Канцелярія Міністерського Правління (від часів Данила Апостола і до Розумовського, коли на чолі цієї Канцелярії стояли приз-начувані від центрального уряду керувати Україною ро¬сійські генерали) розв’язували деяку частину цих справ, іноді ж тільки провадили слідство і винних надсилали до Сенату, якому підлягала Колегія, а звідти вже їх надсилали до Канцелярії Тайних Розискних Дел. У своїй практиці ці установи в Україні, призначені від центрального уряду, ке-рувалися тими ж нормами, що й Тайна Канцелярія, і кори- сталися з тієї ж «любови» населення, як і вона.
Ось як змальовує діяльність тої Канцелярії Міністерсь¬кого Правління невідомий досі автор «Истории Русов», що писав про події XVIII віку за переказами й оповідання¬ми сучасників: «бывшая из членов их отдельная Мини¬стерская Канцелярія или так названная Тайная Экспеди¬ция заставляла трепетать малороссиян в самых отдален¬нейших их жилищах и в своих домах. Она была точное из- чадіе великой оной Санктпетербургской Тайной Канцеля¬рій, и не преставала от времени до времени допрашивать, разпрашивать, мучить разными орудіями и наконец пекти шиною попадавшихся ей несчастных людей. Дела ее и по¬двиги значили бы в нынешнее время бред горячки, или по¬мешанных умов, а тогда они были самые важные, таин¬ственные и прибыточные. В ней истязывались и мучились люди, как бы в Римском чистилище, единственно по доно¬сам и всех родов прицепкам и придиркам перехожих и 
квартировавших солдат, а паче из беглецов и других бро-дяг; а доносы состояли о слове и деле Государеве. И сие слово и дело было для злодеев и бездельников как бы сиг¬нал, или лозунг, либо талисман, на их злобу и мщение, и состояло оно из трех пунктов: касательно жизни, чести и благосостояния Государевой особы и его фамиліи. Каж¬дый обыватель, хотя бы он был наичестнейший человек и дознанного поведенія, подвергался мучительствам по до¬носу самого дознанного злодея и бездельника. Когда не уподчивал кто солдата и всякаго бродяги, когда не обда¬рил его или по неосторожности озлобил чем такого, то уже горе тому. Бродяга тотчас идет к городскому или сельско¬му начальнику и кричит перед ним, что имеет на такого-то именно донесть слово и дело Государево: «куй его и меня». Начальство, не имея ничего о начальстве испытывать, но оцепеневши от одного слова доносителева, оковывает в це¬пи оговоренного, равно и доносчика, отсылает их под крепчайшею стражею и видом самого ужасного секрета в Министерскую Канцелярію, а тамо, не входя в изследова- ніе о состояніи доносителя и оговореннаго, о причинах са¬мого доноса, и может ли он быть справедлив, и не входя даже в разсудок. мог ли сделать какое зло Государю и его фамиліи, которых он никогда не видал и видеть не может, но повинуясь слепо своей інструкцій, определяют доноси¬теля в пытку, когда он в три разные ее пріемьі выдержит и утвердит донос свой, то уже оговореный есть безответен и его мучат и умерщвляют непременно. Преданіе общее и достоверное повествует о самом месте, где была Мини¬стерская Канцелярія, что «ежели б перстом руки божеской изрыть частицу земли на месте оном, то ударила б из него фонтаном кровь человеческая, пролитая министерскою рукою». Известно, что во всяком роде добра и зла, есть свои тонкости или ветви расширенія их. Таковы имело и  
таинственное оное слово и дело Государево. Сверх трех его пунктов, довольно угнетавших человечество и бывших великим для него бичем, прибавлены еще к ним поиски за честь и достоинство клейнодов и регалий Государствен¬ных. И, не говоря о многих подробностях жертв изыска¬ний тех, довольно сего доказательства истины, что один знатный помещик или владелец местечка Горска претер¬пел великія пакости и истязанія за одного орла гербового на печатях употребляемаго. Переезжавший через местечко оное офицер армейскій, по имени Якинф Чекатунов, не довольно утрактованый хозяином, увидел в доме его на одной печи горничной, по кахлям или изразцам печным вымалеванного мастером орла, тотчас арестовал командою своею хозяина сего, отослал в Министерскую Канцелярію с доносом, что он жжет на печах своих герб Государствен¬ный, неведомо с каким умыслом. Министерская Канцеля¬рія, сочтя донос тот полусловом и делом государевым, до¬прашивала помещика, с каким намереніем поставил он на печи своей герб Государственный и его прижигает. Поме¬щик, поставляя в доказательство свидетелей и свою при¬сягу, хотя извинялся, что купил он печь тую в свободном местечке, Городнє, у гончара тамошнего, Сидора Перепел¬ки, у котораго между множеством фигур, на украшение пе¬чей сделанных, были между животными лица человече- скія, а между птицами и орлы, но чтобы то было священ¬ное и заповеданное, ему о том и в ум не приходило, и ку¬пил он все печи, а между ними и ту зазорную, с единствен¬ным и общим умыслом, чтоб зимою согревать горницы. Однако, несмотря на все извиненія, орлы стоили помещи¬ку хорошего табуна лошадей и коров с денежным при¬данным».
Тут справа дійшла до анекдота. Але здебільша з Тайної Канцелярії пахло не жартом, бо ж хтось один не виходив на
волю; або обвинувачений, або донощик, коли не міг доноса довести. Присуди ж, кари були суворі, жорстокі: смертна кара, каторжні роботи, заслання до монастиря й Сибіру, різні кари на тілі.
Серед кар на тілі перше місце займає найболючіша, най-страшніша кара — кнут, зроблений з широкого ременя тов¬стої сириці, зігнутої вздовж, як жолобок, і так засушеної. Кнут мав один або три кінці. Це була люта кара, що для ба¬гатьох закінчувалася смертю. Били по голій спині. Щоб зручніше було бити, примушували злочинця ззаду обхопи¬ти руками шию помічника ката, той цупко тримав злочинця в своїх руках, отже злочинець лежав на спині помічника ка¬та. Ноги злочинця зв’язували вірьовкою, а кінець її тримав другий помічник ката. Коли в ката не було помічників, то салдати просто хапали з юрби якогось із глядачів з просто¬люду. Далі кат одходив од злочинця на кілька кроків і, ро¬зігнавшись з усієї сили, бив кнутом... Отак за годину всти¬гав кат дати 30-40 ударів, отже, мука тяглася довго. Були ще й інші способи карати кнутом, але мета одна: «кат б'є так люто, — пише чужинець Стройс , — що з кожним ударом оголюються кості. Отже його (того, що карають) розтерзу¬ють од плечей до пояса. М'ясо та шкіра висять шматками. Якщо карають узимку, то кров у ранах зараз же замерзає та стає тверда, як лід». У наших нарисах на кару кнутом нат¬раплятимемо на кожному кроці.
Коли за часів Лизавети смертну кару було скасовано, мовляв, з великого милосердя, то кара кнутом часто пере-творювалася в справжню, тільки болючішу, кару на смерть і за Лизавети, і пізніше. Це відчували й сучасники. Примі¬ром, відомий історик XVIII віку князь Щербатов пише: «Убийцы у нас осуждаются быть биты кнутом но разным местам града, иногда даже без щету, даже до смерти, а иног¬да со щетом ударов от 300 и больше... Некоторые из них в жесточайших страданіях нежели... самое... умирают. Другіе же, перенесши всю жестокость сію, безчувственные отво¬зятся в тюрьмы и там умирают; а некоторые есть и такіе, которые не умирают, а выздоравливают... Законы наши... отвергают смертную казнь... то можно ли судье определить да еще мучительную казнь. Если скажут, что это только му¬чительное наказаніе. от коего, не снеся, некоторые люди умирают, сіє есть смешная отговорка... ибо не должно быть никогда... где отменена смертная казнь, определять наказа- нія... от коего... может человек лишиться живота... а не та¬кого ли рода наказаніе есть 300-400 ударов кнутом. И ма¬лое число надлежит располагать по сложенію человека, да¬бы его не умертвить». 
Трохи легша була кара — батоги. Це були палиці з обрі-заними кінцями, завтовшки в палець. Хоч і вважалося, що батоги легша кара, та й батогами можна було забити і на смерть, особливо, коли наказувалося бити батогами не¬щадно.
Далі йшли пліті — дуже поширене знаряддя кари за тих часів, їх уживали й урядові установи, і приватні особи: по-міщики, караючи крепаків, тощо.
Для салдатів з часів Петра І заведено було спеціяльну кару шпіцрутени. Шпіцрутени — це довге гнучке пруття. Щоб карати ними, вишиковували двома довгими рядами певну кількість салдатів, давши кожному в руки пруття. І далі, під згуки барабана, вели засудженого, оголеного до по¬яса, цією вулицею. Щоб він не йшов швидко, йому прив'язували руки до рушниці, повернутої багнетом до ньо- го, за цю рушницю й водили його. Отже засуджений не міг іти швидше, ніж ішов той унтер-офіцер, що тяг його за руш¬ницю, інакше міг напоротися на багнет. Кожен салдат пови¬нен був щосили бити засудженого, і так водили часто доти, доки винний не падав непритомний. Часто кара шпіцруте¬нами перетворювалася в кваліфіковану смертну кару, надто коли призначалося неймовірну кількість ударів.
Приміром, уже в XIX віці, що виходить за межі наших нарисів, цар Микола І наказав покарати двох за те, що по-рушили правило про карантин, так: «виновных прогнать сквозь 1.000 человек 12 раз. Слава Богу, смертной казни у нас не бывало и не мне ее вводить». Присуд явно лицемір¬ний. 12.000 ударів — це була та ж смертна кара, тільки в більших, страшніших муках.
Часто з кнутом та іншими карами сполучалося вирізу¬вання та виривання ніздрів. Кати великими щипцями ви¬ривали зараз же після кари на тілі в ще непритомного зло¬чинця ніздрі, і це був знак на все життя.
З вириванням ніздрів тісно поєднувалося й таврування злочинців, що теж відбувалося відразу ж після кари на тілі. Кат брав залізну плястинку, всю вкриту голками з криці, приставляв цю плястинку до обличчя злочинця і щосили бив по плястинці, голки входили в тіло, лишали на ньому знак — тавро. Щоб це тавро помітне було на все життя, ран¬ку одразу натирали порохом. Форми тавра були різні: і зна¬ки, і літери, як от ВОР, що їх ставилося на лобі й щоках по одній-дві літери.
Не дивно, що коли в Тайній Канцелярії вживалося страшних тортур, коли присуди були суворі й жорстокі, ко¬ли кожен міг опинитися в ній через неправдивий донос, Тайна Канцелярія стала страховиськом.
Можливість всіляких неправдивих доносів, зловживан¬ня всіляким злочинним елементом з «слова й діла» —іноді, щоб затягти свою справу або на якийсь час відстрочити ка¬ру — все це робило Тайну Канцелярію огидною в очах біль¬шосте населення. Не дивно, що навіть дворянство російсь¬ке, яке перетворювалося в клясу-диктатора, було проти Тайної Канцелярії — цього знаряддя в руках уряду, що бо¬ронило інтереси не всієї дворянської кляси, але тільки осо¬бу носія найвищої влади в державі. Тож зрозуміло, що на чергу стало питання про ліквідацію Тайної Канцелярії.
Петро III, що його часам належить славнозвісний указ «О вольности дворянской», де говорилося «дворянам службу продолжать по своей воле сколько и где пожела¬ют», указом з 21 липня 1762 року скасував Тайну Канцеля¬рію. В указі говорилося, що «Тайная Розискних Дєл Кан¬целярія уничтожается отныне навсегда» і «ненавистное из- раженіе, а именно слово и дело, не долженствует отныне значить ничего». Далі говорилося, що, мовляв, Петра І при¬мусили встановити канцелярію «тогдашних времен об¬стоятельства и неисправленные еще в народе нравы», тепер же потреби в ній нема, тим паче, що через існування Тайної Канцелярії «злым подлым и бездельным людям подавался способ или ложными затеями протягивать вдаль заслужен¬ные ими казни или же злостнейшими клеветами обносить своих начальников или неприятелей». Отже скасовано Тайну Канцелярію, щоб «токмо неповинных людей от на¬прасных арестов, а иногда и самых истязаний защитить, но паче и самим злонравным пресечь путь к произведению в действо их ненависти, мщенія и клеветы».
Так, говорилося в указі про скасування Тайної Канце¬лярії. Та, безперечна річ, царський уряд, не зважаючи на со- лодкоречиві заяви, не міг цілком одмовитися від організо¬ваної боротьби проти своїх ворогів; тому наказувалося й далі всякому, хто знає справу в перших двох пунктах, доно¬сити найближчій судовій установі, або ж найближчому військовому командирові, і знову таки ці доноси не розгля-далися на місці, а донощика місцева влада повинна була надсилати до Петербурга, до Сенату... Додавалося до цього, що «за справедливий донос всегда учинено будет, смотря по важности дела, достойное вознагражденіе».
Отже, хоч і скасовано Тайну Канцелярію, та зараз же їй і спадкоємця знайшли: при Сенаті утворено Тайну Експе¬дицію, куди перевели на службу всіх урядовців Тайної Канцелярії й передали нерозглянуті справи. На чолі Експе¬диції поставили секретаря Тайної Канцелярії Степана Шешковського. І в цій новій установі, що існувала аж до податків XIX віку, панували ті ж звичаї й кари, що й в Тай- ній Канцелярії. Як колись Тайна Канцелярія, так і Тайна Експедиція — оповиті низкою переказів.
Розказували, що як тільки приводили когось на допит, то зараз же Шсшковськнй бив його палицею по підборід¬дю, з того й починав допит. Декого на допитах він катував сам. Як переказували сучасники, Шешковський був дуже побожною людиною, навіть у Тайній Експедиції в кімнаті, де відбувалися допити, всі стіни завішані були іконами, і в той час, як від торгур часто в передсмертних муках конали «злочинці», Шешковський любив читати акафісти Ісусові. Звідси, кажуть, і приказка «притягти до Ісуса», а самого Шешковського називали духівником.
Оцей страшний побожний кнутобоєць виконував іноді й дрібненькі доручення царицині. Приміром, одного разу донесли цариці Катерині II, що генерал-майорша Кожіна про неї зле говорила. Зараз же наказала Катерина Шеш- ковському зробити так: «она (Кожіна) всякое воскресенье бывает а публичном маскераде, пожалуйте сами и взяв ее оттуда в Тайную Експедицию, телесно накажите и обратно туда же доставьте со всей благопристойностью». I таких, як Кожіна, що після кари, певна річ, мовчали, що їх недавно
осягла благодать із рук Шешковського, було чимало.
Та крім дрібненьких доручень, дрібненьких кар, Тайна Експедиція ввесь час невпинно виловлювала й винищува¬ла всіх ворогів державного ладу. Поруч із якимсь п'янень¬ким козаком, що насмілювався щось про царицю та По- тьомкіна сказати, бачимо тут і справжніх попередників піз¬ніших революціонерів. І їх приймали тут і допитували так точнісінько, як усякого, хто тільки мав нещастя в Тайній Експедиції опинитися. Способи допитувати за часів Кате¬рини та її сина Павла були такі, що приміром, Радіщев — відважний публіцист і вчений XVIII віку, коли його заа-рештували, і він довідався, що його допитуватиме Шеш- ковський, знепритомнів, а на допиті зрікся своєї славноз¬вісної книжки «Путешествие из Петербурга в Москву», за¬явивши, що він писав її по сумасбродству». Так само, як і в Тайній Канцелярії, так тепер у Тайній Експедиції чимало підсудних зазнавало тяжких тортур та тяжких кар. Дуже поширена була ще й така кара: проголошували винного в лихих словах проти цариці чи ладу за божевільного і садо¬вили до якогось манастиря, доки він «в совершенство ума своего» не прийде. Од солодкоречивого маніфесту Петра III ніщо по суті не змінилося.
Отже, 1762 року Тайна Канцелярія не вмерла, її засту¬пила з честю Тайна Експедиція при Сенаті, а вже XIX вік приніс нові форми, і на чолі боротьби з усякою вільною думкою, з усяким проявом революційного руху став утво¬рений 1826 року ПІ відділ власної його величности канце¬лярії та окремий корпус жандарів. Це були нащадки Тайної Канцелярії в ХІХ-ХХ віці, що дожили аж до революції 1917 року і впали разом із царатом, умерли разом з остан¬нім царем.
Від Тайної Канцелярії та Тайної Експедиції до наших днів збереглося — хоч і не цілком — їхнє діловодство. Вели¬кі й невеликі справи, переживши понад сотню років, дій¬шли до наших часів, зберігши імена десятків жертв страш¬ної установи, що боронила носіїв самодержавства від уся¬ких замахів, ба навіть дрібних образ. Справами цими ціка¬вилися і вчені, і письменники. У російському письменстві вийшла ціла низка нарисів історичних, що за підставу для них стали справи Тайної Канцелярії.
У цій книжці нарисів з історії слова й діла взято ті спра¬ви, що в них іде мова про «злочинців»-українців. Окремо трохи стоять справи з часів веселої Лизавети —дочки Пе¬трової, що не менше за нього вміла і випити, і погуляти. Ве¬села Лизавета одружена була з сином простого козака Олексою Розумовським. Отже, все українське пішло в мо¬ду: при дворі з'явилися бандуристи, українці-співаки, всі¬лякі українські страви, напої. Звичайно, від цього не легше стало українському селянству, що його в цупке ярмо взяли нові пани. З України, користаючись підтримкою могутньо¬го земляка, потягся цілий хвіст усіляких шукачів щастя. «Малоросіяни», тобто українське панство, пішли вгору, і всім ясно і зрозуміло було, чому... І це стало за ґрунт для тисяч всіляких розмов про царицю й Розумовського, про матір Розумовського — справжню відьму, як думали в Москві. Бовкне хтось десь негоже слово про «малоросіян», а вже Тайна Канцелярія бачить у цьому натяк на некороно- ваного чоловіка цариці, і справа готова...
Значна більшість справ, що їх використано для цих на-рисів, досі зовсім не відома широкому світу, і тільки кілька нарисів написано на підставі справ, що з них раніше вже скористалися інші письменники, як от М. Семевський, Ар- сеньев, Г, Єсіпов, та за підставу для цих моїх нарисів теж узято справжні справи, а не їхня обробка (усього таких на¬рисів є чотири).
ГОЛОВНІША ЛІТЕРАТУРА
1.	 Новомбергский. «Слово и дело», т. І и ІІ.1
2.	 В. Веретенников. Из истории Тайной Канцелярии 1731 — 62 г. Харьков, 1911 г.
3.	 В. Веретенников. История Тайной Канцелярии Петров-ского времени. Харьков, 1910 г.
4.	 Н. Карамзин. «О Тайной Канцелярии». (Сочинения, т. I, изд. 1848 г.).
5.	 «Тайная Канцелярия в царствование Елизаветы Петров-ны». «Русская Старина», 1875, № 3.
6.	 М. Семевский. «Слово и дело». СПБ, 1884.
7.	 Г. Есипов. Люди старого века. СПБ, 1880.
8.	 Г. Есипов. Тяжелая память прошлого. 1885.
9.	 Каратыгин. Язык мой — враг мой. «Истор. Вести.», 1897 г.
10.	 Арсеньев. Непристойные речи. «Истор. Вести.», 1871 г.
11.	 Тельберг. Очерки политического суда и политических преступлений в Московском государстве XVII века. Москва, 1912.
Джерела: VII Розряд Держ. Архіву. Москва, Древлехраніліще.
Дела Тайн. Канц. и Тайн. Эксп.
ТАЄМНИЧЕ ПРИВИДДЯ 
Дивна таємнича пригода сталася в Спаському Новгород-Сі- верському манастирі... Рано-вранці 27-го січня 1720 року, ще тільки-но почало сіріти небо, як після служби з церкви тихою ходою вийшов чернець іконописець Порфирій... Зайшов він на хвилину до келії своєї. Похмурими кутками непривітно диви¬лася келія на хазяїна свого, тільки м'яке світло лямпади лягало по темних похмурих кутках, наче хотіло заглянути в них, та боялося...
Такий же суворий, як і келія його, був і сам Порфирій. Був він завжди похмурий, неговіркий, до жартів неласий. Тільки то¬ді ясніше ставало чоло його, як стихало все вночі в манастирі, як витягав він Біблію староострозького друку, знаходив там у кни¬зі Апокаліпсиса і поволі, поволі читав у сотий раз напоєні страш¬ним зловіщим віщуванням рядки... Таємничі привиддя повста¬вали в уяві, душно, страшно ставало в келії, швидше билося сер¬це, жах охоплював ченця... Та любив ці хвилини Порфирій, лю¬бив над усе в житті. Тож і сьогодні, заглянувши до келії, в який уже раз перечитував знайомі, читані безліч разів рядки.
«И тако видех в виденіи, кони й седящія на них имуща бро¬ня огнены, а акинфны и жупелны, и главы конем их яко главы львом, и из уст их исхождаше огнь и дым и жупел. И от трех язв сих погибе третія часть человек, от огня и от дыма и от жупела исходящих из уст их...»
Страшні, жахні віщування...
Перегорнув далі кільки сторінок і знову почав читати:
«И стах на песце морстем и видех из моря зверь исходящ, имущ глав седм и рогов десять, и на розех его венец десять а на главах его имена хульна и зверь его же видех бе подобен рыси и нозе ему яко медведя, и уста его уста Львова И дает ему змий силу свою, и престол свой и область великую... И чудися вся зе¬мля вслед зверя, и поклонишася змію, иже дает область зверю, и поклонишася зверю глаголюще кто подобен зверю, и кто мо¬жет ратоватися с ним, и даны быша ему уста глаголюща велика и хульна».
Зловіщі примари повставали навколо. Закрутилася голо¬ва... Швидше на повітря... Вибіг з келії... Став на порозі... Гля¬нув на небо, затремтіли коліна... Страшне привиддя побачив Порфирій. На синьому чистому небі чиясь жовта страшна го-лова, по один бік голови шабля й два палаші крижем, а третій сторч, по другий бік — дві нозі й дві руці, над руками два міся¬ці, над місяцями дві зорі, а там ще місяці, хрест, якась літера...
Страшно... Страшно... Жах охопив Порфирія, кинувся біг-ти... Прибіг на хлібню, там уже була робота, був там манастир- ський економ, чернець Ієзекіїль, служка Грицько та кільки по¬слушників... Блідий, мов смерть, тремтячи, вскочив Порфирій у хлібню:
—	 Братіє, ходімо, ходімо! Видіння господнє на небі.
Вискочили на подвір'я ченці, хто в чому був, та хмарами за¬волокло все небо, з-за легких хмаринок визирав примерклий місяць, і видіння ніхто не побачив.
Сполошилися, зацікавилися і старий чернець, і послуш-ники...
—	 Розкажи бо, брате Порфирію, яке видіння Господь сподо¬бив тебе бачити.
Пішли всі до Порфирія в келію... Почав розказувати Пор- фирій, та від хвилювання не міг говорити, далі взяв крейду й намалював на стіні в себе в келії видіння...
А тим часом до келії зібрався трохи не ввесь манастир. Прийшов і намісник манастирський Макарій, прийшли майже всі «старці»... Безліч разів довелося повторювати Порфирієві своє оповідання. Дивувалися, головами хитали побожні ченці, а намісник наказав «оной рисунок малярам намалірувати на бумагу чорнилами»...
Узяв того малюнка намісник, одніс до хворого тяжко архі-мандрита Геннадія... Надзвичайний малюнок вражіння велике справив на хворого, та й не тільки на нього... По всій Сіверщи- ні пішла чутка про чудне видіння... Іконописці манастирські мали добрий зарібок. Чимало й селян, і міщан не шкодували грошей, купували малюнки з написом: «Сия комета, повідают, видінна була над новьгородским монастирем року сего а і|/ к иануария к г в ночь години А повідают же и сам новьгород- ский архимандрит з братиею виділи». Купували, побожно роз¬дивлялися, дивувалися з страшного видіння, намагалися відга¬дати, що воно пророкує.
Різно тлумачили люди видіння... Страшна голова, наче одрубані руки й ноги, мечі, шаблі — нагадували недавно мину¬лі роки... Згадувалася недавня війна, як приходив швед в Укра¬їну, згадувалося страшне лихоліття, згадувалася столиця геть¬манська, Батурин, знищена, спалена, зруйнована до останку, згадувалися порубані, поколоті, побиті, згадувалися страшні тортури, що їх зазнали батуринські люди... Недобре віщувало привиддя: нові люті війни, страшну різанину, нові завірюхи воєнні...
Хоч і хворий був архімандрит Геннадій, та й до нього дій-шли тії чутки. Зрозумів він, що справа з привиддям так собі не минеться, зрозумів, що може лихо скоїтися, тож наказав негай-но одіслати малюнка до «його милости» ясновельможного па-на гетьмана, а разом із малюнком і того, хто теє привиддя поба¬чив...
Боязкий був старий гетьман. Боявся всього на світі, а царя Петра найбільше, а після Петра — світлішого князя Мєншіко- ва, улюбленця Петрового... Саме в цей час світліший князь пе¬ребував у Ніжині в Україні. Тож відразу гетьман, прочитавши донесіння архімандритове, дав наказа Порфирія з малюнком до світлішого князя надіслати...
Суворої вдачі був Мєншіков. Вихованець Петрів, не любив він духівництва, надто ченців — суспіль ворогів Петрових. У всякій справі, пов'язаній з ченцями, бачив хоч одвертий, хоч потайний виступ ворожий... Отже не дивно, що відразу взявся він до допитів.
Привезли до Ніжина й переляканих Ієзикіїля та Грицька, що їм першим сказав про привиддя Порфирій... Надіслали кня¬зеві аж чотири малюнки видіння. Два дні відбувалися допити... З піною на вустах, розлютований, сердитий, допитував князь переляканих ченців... Порфирій стояв на своєму «бачив видін¬ня». Свідки розказували, як прибіг Порфирій, як вискочили вони на подвір'я, але не побачили вже нічого... Хотів за всяку ціну світліший добитися від ченця, щоб признався той, що не бачив нічого, що то все вигадка нікчемна. Та вперто заявляв Порфирій, що «те видіння він всеконечно видів». Наказав тоді князь зараз же при ньому намалювати видіння... Ніколи ще так не тремтіли руки в старого іконописця, як сьогодні. Сяк-так на¬малював, тремтячи від жаху, намалював і підписав... Закінчи¬лися допити... З наказу Мєншікова відпустили свідків на волю, а Порфирій сидів у в'язниці, сидів, дожидався, що з ним зро¬бить страшний, невблаганний князь...
Минуло кілька днів, і до далекого Петербурга з України ле¬тів лист Мєншікова до кабінет-секретаря Олекси Васильовича Макарова:
«Благородный господин секретарь! — писав Мєншіков, — не мог я оставить, еже бы не объявить чинившейся здесь плеве¬лы, которую по прибыли в Малую Россію, по свидаиіи с госпо¬дином гетманом, сведал. Понеже Новгородского монастыря монах, самый плут, Порфирій издал изображеніе: будто он ви¬дел на небе... А каким образом оное его плута вымышленное, будто виденіе было, и которого числа, тому при сем прилагаю учиненный им плутом в подобіи рисунок. А рисунков этих здесь в Малороссіи, зело розмножилось у всякого чина людей. И не без великого есть здешним народом от того мненія. Чего для, я упомянутого плута взял за арест; а о том: от кого он то будто видел виденье на небе был научен изобразить, распраши- ван. Он же, аки бы в самой правде, стоит твердо и показал тому свидетелей; а они в допросе сказали, что того на небе не вида¬ли, а видели то у плута нарисованное в келье. С допросов их, для лучшаго его царскому величеству доношения, при сем со¬общаю копію. А им плутом Порфиріем за сей вымышленный фальш намерен был разыскивать (пытать) и о снятіи с него са¬на к черниговскому архієрею, Антонію, за его царского величе¬ства указом, предлагал. Но понеже он того не учинил, вызво¬ляя себя тем, что будто того, чтоб видимаго плута без семи со-боров сана лишить невозможно. Чего ради, да изволите ваша милость о всем, о сем в благовременный час донести его цар-скому величеству, и что изволит повелеть, прошу нас уведо-мить.
При сем же особливо вашу милость прошу, не оставить нас в своей корреспонденціи, чрез которую о всех тамошних обра- щеніях уведомленіем сообщить в чем я на вашу милость благо¬надежен есмь и остаюсь вашей милости доброжелательный Александр Меншиков. Из Батурина, — 22 апреля 1720 года».
Минуло кілька місяців. Минула весна, минуло літо, аж во-сени надійшов наказ від Петра везти Порфирія до Петербурга... Там у Петербурзі привітала Порфирія Тайна Канцелярія, саме ім'я якої страшне було по всій Росії. 21 жовтня з тюремної ізби повели Порфирія на допит.
Як у страшному сні, згадував потім Порфирій цей день, зга¬дував страшного семидесятип'ятилітнього діда — начальника над Канцелярією Петра Андрійовича Толстого, згадував його спершу облесливі хитрі слова, далі погрози, криву посмішку...
На своєму стояв Порфирій, тільки казав, що тії малюнки, які привезено з України, не зовсім правдиві. Надто перекону-вав він, що бачив на небі літеру «покой» (П), а не шибеницю з вірьовкою на ній, як то було на малюнках... Так і повели Пор- фірія з допиту, не добившись нічого...
Того ж таки дня до митрополита Степана Яворського — теж українця, як і Порфирій, прибув гвардійський поручник від Толстого з наказом прислати духовну особу розстригти Пор¬фирія... Нащо було це робити? Та дуже просто. Справа затягу¬валася... На допитах в Канцелярії часто-густо до тортур дохо¬дило, а духовну особу катувати не годилося. Тож завжди й ро¬билося так: спершу розстригали, а потім уже брали на муки досхочу... Не раз доводилося митрополитові Тайній Канцеля¬рії помагати, ченців та попів розстригати. Тож і сьогодні зараз же послав він ієроманаха Гедеона...
Мов у страшному сні для Порфирія минав ганебний обряд розстригу... Падало додолу обстрижене волосся, струмками ли¬лися сльози по обличчю, та робив своє діло досвідчений Геде¬он. Закінчив обряд, і з іконописця-ченця став розстрига Потап. На другий день потягнули знову на допит. І знову, як і на пер¬шім, заявляв Порфирій, що бачив видіння, але нікому ніяк не тлумачив.
Минув день, і знову допит. Знову те саме. Цього разу страш¬ніший був допит за всі тії інші. Поставили його біля диби в ре¬мінь, а руки поклали в хомут. Стояв, охоплений жахом. Пор¬фирій... Ось-ось почнуться тортури, ось-ось засвистить у пові¬трі кнут, почне рвати на шматки м'ясо, і може вже неживого ви¬несуть його звідси... Почав знову питати Толстой. Знову на своєму стояв розстрига. Побачив Толстой упертість Порфиріє- ву, зрозумів, шо нічого більше не доб'ється від розстриги, нака¬зав вивести його за стінку.
Проминуло ще кілька місяців. Голодний, обірваний, напів-голий сидів Порфирій у тюремній «избе» при Канцелярії... До Петербурга з далекого Чернігова викликали архієрея Антонія, що не хотів тоді разстригати Порфирія... Та про це й не знав Порфирій. 14 березня Толстой з товаришами своїми Ушако- вим та Пісарєвим ухвалили «иеромонаха Порфирія, что ныне разстрига Потап, за то, что он показал ложно, будто видел на небе видение, чему и рисунок учинил, с которого в Малой Рос- сіи немало таковых от его плутовства размножилось, а его лож¬ному плутовству верить ни мало не подлежит, и за то сослать его в Соловецкий монастырь и держать там до его смерти, от¬нюдь никуда не выпуская».
Від Петербурга до Архангельська — 1.040 верст, тож на про¬гони на одну підводу видала Тайна Канцелярія аж 3 карбован¬ці 23 алтини, і помандрував колишній ієроманах на Далеку Північ життя своє доживати...
' ДЯКИ-ПИВОРІЗИ
Не кожній людині судилося вік у своєму селі чи місті звікувати, серед рідні, серед друзів, серед знайомих. Ба¬гатьох водить часто доля по тернах, по чагарниках, не дає спокою... Так було й з ченцем Іоною. Довго крутила його до¬ля, водила по світах, перекидала з місця на місце, з села до села, з міста до міста. Був батько його піп у селі Черемишні поблизу Казані, та помер, лишивши восьмилітнього хлопця сиротою. А за ним за кілька років померла й мати. Лишився тепер Іван самітний на світі, пішов у пригород Манськ до приятеля батька свого, старшого піддячого Василя Вороно¬ва. Почав молодий Іван під рукою батьківського приятеля за піддячого служити. Меткий був він та на гроші жадібний, тож не дивно, що незабаром і хату собі, й цілу садибу збуду¬вав.
Та спіткало його лихо. Поїхав на повіт податки збирати і купив під цей час в одного селянина вбрання, знаючи добре, що той дістав це вбрання від розбишак. А далі половили тих розбишак, заарештували й молодого піддячого. Довго про-сидів Іван у тюрмі, зазнав тут тортур жахливих, нарешті ух-валив суд присуд: били його кнутом, вирізали ніздрі і мали заслати на каторгу.
Так би й загинув десь Іван на каторжній роботі, та мав він добродіїв-оборонців. Звернувся він, ударив чолом Тихо- нові, митрополитові казанському, благав про помилування. Тихін звернув увагу на нещастя попівського сина й попро¬хав за нього губернатора. Випустили Івана на волю, і він за¬раз же постригся в ченці під іменем Іони. Та жити в мана- стирі швидко набридло Іоні, почав він волочитися з мана- стиря в манастир, збирати по містах та селах милостиню. У
травні 1722 року занесла його доля до Глинського манасти- ря, поблизу Глухова. Тут зустрівся він з інквізитором Сів- сько-Спаського манастиря — ченцем Мелетієм. Той радісно привітав ченця-волоцюгу і, довідавшись, що той іде до Киє¬ва, прохав передати доноса на одного з приятелів своїх Ки¬ївському митрополитові, а за це дав Іоні подорожню. Тепер уже не боявся Іона, що десь дорогою схоплять його й ареш¬тують, як волоцюгу, міг сміливо тепер іти просто до Києва.
Прийшов Іона до Глухова, зустрівся тут із цілою юрбою місцевих дяків-пиворізів, мандрівних напівучителів, напів- школярів.
І ввечері 27 вересня 1722 року в однім із численних глу- хівських шинків сиділа невеличка, але дуже чесна компанія. Був тут Гаврило Лисий, старший дячок Іллінської церкви, Лук'ян Нечитайло, молодий, здоровий хлопець. З десяти, років втративши батька, мандрував він по різних школах «для обучения». Та зле було в Лук'яна з наукою. Горілка й дівчата не давали йому як слід до немудрої науки взятися. Так і мандрував він із школи в школу, доки восени цього ро¬ку не примандрував до Глухова та не спинився в школі дя¬ка Лисого.
Край Нечитайла сидів Гнат Кривенький. Він теж, як помер його батько, кинув рідне містечко Сенчу, Лохвиць- кої сотні, й почав мандрувати по школах «для работи», а поруч нього — Купріян Солочинков — родом із-під Черні-гова. Він теж, як і Нечитайло, втративши батька, вже 13 років мандрує по школах та манастирях, ні про що не дбає, ні про що не думає, коли голодний, а коли й ситий. Поруч Лисого сиділо два справжні дяки-пиворізи: Григо¬рій Митрофанов та Микита Григор'єв. Митрофанов був родом із міста Суджі. лишився він після батька сиротою
трьох років. Як підріс, почав ходити по школах. Уже з п'ять років жив він у Глухові, був він добре письменний, та й службу церковну добре знав. Був із нього справжній мандровий дяк. Микита Григор'єв тільки-но ставав на ту стежку, якою давно вже йшов Григорій. Тільки рік тому прийшов він до Глухова, щоб учити по школах малих хлопців.
Така ото тепла компанія зібралася в шинку. Непомітно летіла година по годині. Повеселішав навіть старий дяк, жвавіші стали розмови, веселіші обличчя.
«Ой там над Дніпром, там над водою
Стояла дівчина з бандурою свою», —
затяг Григорій, і раптом ожив увесь шинок. Веселі звуки со-роміцької пісні розбудили навіть поснулих п'яниць. Закін-чили однієї, почав співати старий Лисий: «Боже, дай же добрий день, дяченьку, тобі». Зареготали слухачі, а старий, пританцьовуючи, виспівував про те, як дяк, поклавши в ліжко дівчину, вчить її азбуки... А там пішла пісня за піс¬нею; були це здебільша «канти блудні», що їх чимало таки знав кожен із пиворізів. Навіть Іона розперезався, став по¬серед шинку, почав вичитувати: «Радуйтеся, пиворізи, і па¬ки реку радуйтеся, се день приспє, день глаголю, празника рождественського зближається... Єгда же стануть по вулиц¬ях со звуком бродити, іщуще сивухи, приймуть вас козаки во крови своя»...
Минав непомітно час. Темна ніч почала вже обгортати своїм серпанком глухівські вулиці. Спотикаючись, хили-таючись, рушила компанія додому, до школи. Попереду йшов старий дяк, як поводир, побіч нього Іона. Сяк-так, не дійшли, а долізли додому. Полягали спати.
У невеличкій кімнатці дяка примостився він та три шко-лярі: Митрофанов, Солочинков та Григор'єв, Нечитайло зліз на верхню лаву біля печі, а внизу, на нижній лаві, спав Гнат Кривенький. Проти печі на лаві примостився хлопець Степан, а біля столу на покуті на лаві послали Іоні.
Погас каганець у хаті, задрімала, заспокоїлась п'яна ком-панія, та не спалося Нечитайлові, довго перекидався він, ні¬як не міг укритися старою свиткою, довго вовтузився, та й докрутився до того, що злетів із своєї лави та просто на но¬ги Кривецькому. Розсердився той дуже:
—	 Ей ти, чого не спиш? Час уже спати.
—	 Де там «не спиш», — бурмотів п'яненький Нечитайло, — це я впав.
І, лягаючи знову на лаву, промовив:
—	 Годі мені вже по школах валятися. Або оженюся, або в ченці пострижуся. От, їй-богу.
—	 Де тобі в ченці постригатися, — сказав Кривецький, — нині є указ государів. А по тому указу, хто хоче постригати¬ся, той послужи в манастирі років з десяток, а тоді може й пострижуть, та опріч того спершу явитися треба перед його імператорську величність та об'явити про себе: чи не біглий ти та якого чину, а як хто не явиться, того по тому указу «распытают» .
Не міг нічого на це відповісти п'яний Нечитайло і з пере- сердя вголос на всю хатину вилаяв «скаредной бранью» ца¬ря. Почув цю лайку старий Іона, закричав теж собі:
—	 Ей, що там за дурисвіт такі «неистовые» слова гово-рить. Та за такі ж слова й голова злетить із пліч.
Затихли всі, хто й чув Лук'янові слова, а Лук'ян уже за¬хріп, заснув відразу, та з сусідньої кімнати вийшов, зачув¬ши розмову, Григорій Митрофанов і звернувся до Лук'яна:
—	 І справді, для чого ти, зухвальцю, такі негожі слова про його імператорську величність говориш?..
Але перебив його мову Степан, що, прокинувшись, чув усю пригоду від початку.
—	 Тобі, Григорію, що треба? — замахнувся він на Григо-рія. — Зараз уже й донощик об'явився. Дамо добре пам'ят-ного, знатимеш, як доносити.
Замовк Григорій, пішов знову в свою кімнатку... Стихли всі, і за кілька хвилин мертвим сном спала вся компанія...
Настав ранок. Прокинувся Іона, попрокидалися школя¬рі. Усім тільки й думки було, як би похмелитися, бо на по¬хмілля після вчорашнього бенкету не в одного в голові джмелі гули, а найбільше в старого Іони.
—	 От що, братці... хочу я хоч трохи браги випити, — звер¬нувся він до приятелів.
—	 Що ж, добре... Ходімо до шинку, там і нап'ємося.
Пішов старий, а з ним Лук'ян і Григорій. Випили трохи
й вернули одлежуватися до школи. Почалася розмова, і тут ізгадав Іона про вчорашню пригоду...
—	 А що, братці, хто це з вас «ночесь» про його імператор¬ську величність безчесні слова говорив?
—	 Та ось той, хто з тобою ходив похмелятися, той і гово-рив, — знову не витерпів Григорій і показав на Лук'яна.
—	 Ой ні, і знати нічого не знаю, ніяких я слів не говорив.
—	 Нащо ж ти не признаєшся? — приставав Григорій. Ось як я піду та як донесу про тії слова, то буде всім лихо. Ти, отче Іоно, як почнуть тебе питати, то не зречися.
Що було сказати Іоні:
—	 Що ж, іди донеси, авжеж я потверджу.
Дуже не вподобалася ця розмова всім школярам, а надто Степанові.
—	 Ти що ж це, — підійшов він до Григорія, — з нами жи¬ти не будеш, чи що? Коли ти жити з нами хочеш, то чого ж доносити йдеш? Ось тобі, донощику! — і з усієї сили вдарив Григорія по шиї, збив з ніг...
Переляканий, схопився Григорій на ноги, та розлютова¬ний Степан ударив знову так, що аж із хати вилетів Гри¬горій.
—	 Ось тепер іди й донеси!..
Минуло кілька хвилин. Григорій вернув до хати, зараз же знов до Степана:
—	 Стій, стій, Степане. Я тобі лихо доведу...
Не стерпіли тепер Купріян з Микитою. Вчора вони п'яні лежали в кімнаті дяковій, не чули, що сталося, але сьогодні довідалися про всю пригоду, і добре знали вони, що лихо буде Лук'янові. якщо дійсно Григорій донесе. То ж хотіли вони допомогти товаришеві, почали лаяти Григорія, знявся справжній галас у школі.
—	 Що ж, іди... Підеш, похватаєш у нас кия, сиріч палки.
Не втихомирювався Григорій, погрожував тепер уже
всьому товариству... Справа вже до кулаків доходила, і не минути б бійки, коли б не старий Іона.
—	 Нумо, хлопці... Годі сваритися. Ходімо до шинку, вин¬ця покуштуємо...
До серця припала всьому товариству ця пропозиція, і вся компанія рушила до шинку, тільки Лук’ян пішов на ба¬зар, знайому бублешницю побачити... Та хоч і йшли всі вку¬пі, але й дорогою знову завели сварку. Купріян, так той на¬віть ударив кілька разів Григорія.
Ввійшли в шинок... Гнат Кривецький випив дві чарки та пішов до школи обід готувати. Сьогодні бо була його черга. Решта сіла коло столу, почалося частування, та даремне ду¬мав старий Іона, що за чаркою помиряться школярі з Григо¬рієм. Вийшло на гірше. Горілка тільки масла в огонь під¬лила.
—	 Ось слухай, донощику, — говорили школярі, — ми те¬бе в школі різками одшмагаємо й виженемо геть!
А Степан гак просто кілька разів кулаками «вибивав» Григорія з шинку. Та Григорій не хотів іти, усе вертався й кричав:
—	 Буде, буде вам не одному.
У відповідь лунала добірна лайка й погрози. Зовсім роз-лютувався Григорій на товаришів, аж тремтів від злости.
У цей час біля шинку проходив капраль. Вискочив до нього Григорій, попрохав до шинку, сів із ним поруч, почав частувати.
—	 Хочу я тобі сказати слово і те слово скажу потім. Те-пер вам уже не втекти, — звернувся він знову до товаришів, — ось я піду салдатам об'явлю, щоб вартували вас по доро¬гах. А задумаєте втекти, так за вами погоня буде.
—	 Чого ти нахваляєшся? Ми не боїмося й тікати нам не-ма чого.
Так минуло кілька часу. Задзвонили дзвони по церквах, і Купріян з Микитою пішли до церкви. Коло церкви зустрі¬ли Лук'яна, переказали йому про погрози Григорієві.
А Григорій тим часом наважився остаточно... Бачив він. що вже до школи вертатися не можна. Поб'ють, лаятимуть.
Треба до краю діло довести. Довго не думав, вийшов із шин¬ку, пішов швидкою ходою до двору, де жив президент Мало-російської Колегії бригадир Вельямінов. Дорогою зустрів якогось майора, спинився й закричав йому: «Слово й діло»...
Через кілька хвилин команда з шести салдатів, з Григо¬рієм на чолі, разом рушила до школи... Там у цей час готу¬вав обід Кривецький. Старий Іона щойно вернувся з шинку, після горілки хотілося попоїсти, та ще неготова була їжа в Кривенького... Стояв старий Іона, дивився, як булькала во¬да в казанку. Не встиг Іона й постояти трохи, як оточили школу салдати, заарештували й його, й Кривецького й пове¬ли до Колегії. Ідуть, аж гульк — на мосту стоїть Микита. Кивнув на нього Григорій, арештували й того. Далі пішли до Індійської церкви. Знав Григорій, що там на криласі спі¬ває Купріян. Знялася метушня в церкві. Забрали й Купрія- на. Усіх повели до Малоросійської Колегії.
А тим часом Лук'ян вернувся додому. Тут застав він тільки малих хлопців, що поприходили до школи.
—	 Ой, дядю... Приходили москалі... Забрали дядька Гна¬та й того старого, що вчора з вами був. Тікайте, бо й вас пи¬тали...
Перелякався на смерть Лук'ян, вискочив із школи, побіг, щоб довідатися де-небудь, за що ж саме взято Кривецького, і дорогою наскочив на салдатів, що вели його товаришів. Закричав Григорій салдатам:
—	 Ось це він... Беріть його швидше.
Заарештували зараз же й Лук'яна. За кілька хвилин уся
недавно весела компанія сиділа в тюремній «ізбі» Малоро-сійської Колегії. Усіх їх забили в колодки і порозсаджували кожного окремо. Тільки Степанові пощастило уникнути арешту, забіг він світ-за-очі...
Повели Григорія на допит, і він заявив, що знає слово й діло «о его величества высокой монаршеской чести». Отже, днів через п'ять і його, і Лук’яна, і свідків, під вартою, заби¬тих у колодки, вирядила Малоросійська Колегія до Тайної Канцелярії.
19 жовтня відбувся там перший допит. Лук'ян Нечитай- ло — головний злочинець — каявся в усьому, визнавав про¬вину свою, визнавав, що лаяв його величність, але робив це «суще в п'янстві й безпам'ятстві». І цього признання було досить.
Купріян з Микитою на допиті заявляли, що вони не чу¬ли тих слів Лук'янових, бо були дуже п'яні, а що Григорія вони не лаяли й не били. Та потаїти правди не змогли, му¬сили признатися, тільки тим і виправдували себе, що, мо¬вляв, жалко було Лук'яна.
За три дні вже й присуд був готовий. Тайна Канцелярія ухвалила:
«1) Донощикові Григорієві Митрофанову дати десять карбованців нагороди та ще й кормові й прогонні гроші.
2)	 Гната Кривецького з папшортом відпустити до Глухо-ва, бож він був тільки за свідка.
3)	 Микиту й Купріяна одіслати при указі в Малоросійсь-ку Колегію й вчинити на місці публічну кару.
4)	 Розшукувати Степана і, розшукавши, покарати при-людно, як Микиту й Купріяна, а після кари всіх трьох ви-гнати з школи.
5)	 Щодо Іони — взяти довідку в Синоді, за яку провину він був покараний та чи не втік він, бува, з каторги, та, нарешті,
6)	 покарати Лук'яна: «бити кнутом нещадно й, вирізав¬ши ніздрі, заслати в вічну каторжну роботу».
1-го листопада 1722 року в Москві на Красному майдані відбувалася кара. Рано-вранці вивели на той майдан Лук'яна. Йшов він, оточений вартою, не дивився навколо. Йшов, переступаючи через калюжі, не помічаючи навісного осіннього дощу. Підвели його до лобного місця. Спинився похід. Збіглася велика юрба. Секретар почав читати присуд:
«Школяр Лук'ян Васильєв, в нинішньому 1722 році, в сентябрі місяці в городі Глухові, в троїцькій школі, в третій годині ночі, говорив ти школяреві Гнатові Кривецькому про його імператорську величність декотрі непристойні слова, про котрі ти в Тайній Канцелярії винився, що ті сло¬ва говорив ти ніби в п'янстві. І сього октября 22-го дня йо¬го імператорська величність указав за ті твої непристойні слова учинити кару: бити тебе кнутом нещадно, вирізати ніздрі й заслати на каторгу в вічну роботу».
Стояв, тремтячи, Нечитайло. Закінчив читати секретар, підійшов до Нечитайла кат, підвів до стовпів, прив'язав, оголивши спину, і кара почалася...
Непритомного одв'язали Нечитайла від стовпа... Три¬дцять ударів кнута скуштував він. Кліщами вирвали йому ніздрі... Непритомного кинули на візка... Одвезли до шпи¬талю...
Дорого заплатив дяк-пиворіз за зухвалі слова, за необе-режну лайку.
НЕЩАСНА РОЗМОВА В КОРЧМІ
Мов вихор страшенний, страшний, скажений, нищив цар Петро на шляху своєму всі перешкоди. Став на шляху тому, не скорився батьківській волі молодий царевич Олексій, нелюбий син від нелюбої жінки. Не скорився й загинув лю-тою смертю в муках тяжких, невимовних. Не стало, як пи¬сав Петро, «по рождению сына моего, а по делу злодея и гу¬бителя отца и отечества». Не стало юнака, що за його спи¬ною стара Росія хотіла дати рішучий бій. Стало відразу пи¬тання про успадкування престолу...
П'ятого лютого 1722 року видав Петро указа: «За благо разсудили мы сей устав учинить, дабы сие было в воле пра-вительствующего государя, кому оной хочет, тому и опреде-лит наследство, и определенному, видя какое непотребство, паки отменит».
Мовляв, кому цар схоче, тому й віддасть разом з майном своїм і всю Росію. Чутками стоустими, стоголосими відгук-нулося скрізь на смерть Олексія, а потім, згодом, — на цей новий указ царський... Не було куточка, де б потай, пошеп¬ки не переказували страшних подробиць про смерть сина від батьківської руки у в'язниці на тортурах, не було міста, села чи містечка, де б не говорили про нові укази цареві... І не знав, не гадав козак Муравщик, що й на ньому, на його спині відгукнеться указ про успадкування престолу.
Неспокійне життя настало в опішнянського селянина Яреми Волошенка, як у подвір’ї його оселилися, на постої стали старий драґун із жінкою-ляхівкою Христиною... Справжнє пекло настало, повсякчасні лайки, бійки та свар¬ки. Коли старий драґун бував дома, то ще сяк-так мусів Во-лошенко коли-не-коли та й змовчати. А вже як колись від-ряджало начальство драґуна, тоді вже Волошенкові не було й упину. Обридло слухати всякі «неподобні слова» драґу- новій жінці, пішла до капраля, поскаржилась йому на гос¬подаря свого.
Як і годилось, узяв капраль із собою жінку, пішов до ра-туші на Волошенка скаргу подавати. Повно було люду в ра-туші, та протисся капраль через юрбу до столу, де сидів війт із радниками. Почав капраль війтові на Волошенка скаржи¬тися. Вислухав уважно скаргу тую війт опішнянський. Об¬ридло вже йому оці щоденні скарги слухати, бож між госпо¬дарями та постояльцями часто по всій Опішні раз у раз до сварок та бійок доходило. Обридло до безкраю. Треба хоч одного покарати. Може схаменуться.
Покликали до ратуші Волошенка. Не признався той у злочині своєму. Та розлютувався вже війт, наказав Воло¬шенка в колоду забити, та й тримати, щоб більше не важив¬ся лаяти ляхівку. Виконали ратушні служки наказа війто¬вого. У дворі, забитий у колоду, напівлежав, напівстояв Во¬лошенко.
Та стало жаль капралеві Волошенка, адже був він із ним знайомий таки добре, почав капраль ляхівці говорити:
— Прости вже його, Христино... Тепер уже більше лаяти¬ся навряд чи насміє.
Подумала й собі драґунова жінка: як-не-як — господар, — сказала війтові, що прощає хазяїна свого. Випустив тоді війт Волошенка на волю.
З радощів, що все так минуло, запрохав Волошенко кап¬рала та війта до корчми пиво пити. Де ж пак було одмови¬тися, і через кілька хвилин у корчмі край дерев'яного столу на лаві сиділо троє друзів — Волошенко, що тільки-що си¬дів у колоді, війт — невблаганний суворий судця та капрал... Весело, радісно жити на світі.
Добре пиво опішнянське, коновка за коновкою добре та¬ки розв'язала язики. Повеселішало товариство, забулися сварки, скарги, образи... Весело, веселіше, ніж у ратуші, ми¬нав час... І були б розійшлися з корчми, як завжди, по хатах своїх до наступної такої ж зустрічі, коли б не несподівана пригода...
П'яний, мов ніч, ускочив до корчми місцевий таки козак Корній Муравщик. Добре знало його товариство, тож і за-просило до гурту. Сів Муравщик до столу, і почалася тая розмова, якої п'яний Муравщик не пам'ятав був на ранок, та зате вже на все своє життя згодом запам'ятав добре...
—	 Чого ж це ти, капрале, мене до себе в гості не кличеш? — смакуючи пиво, запитав Муравщик.
—	 Та не кличу, бо ж грошей нема.
—	 Чого ж це в тебе та нема грошей?
—	 Та що ж, не то що в мене, і в панів грошей, як коли, не буває.
—	 Ех, ви... Та й не тільки ви, а й ваш імператор живе гір-ше від старця.
Стривожилися слухачі, аж сполотнів війт од таких слів, а Муравщик далі своєї співав:
—	 Оце ще ми присягали про наслідство престола всеро-сійського, а кому присягати, того й не об'явлено. Старі царі так не робили, завжди всенародньо публікували, хто за на- слідника буде... А тепер кому присягаємо, того не знаю.
Звівся на ноги капраль, зачувши такі речі й, згадуючи свою службу, дарма що п'яний, пояснив Муравщикові. Мовляв, «кого його царська величність схоче, той і буде наслідник».
Розпалився ще більше Муравщик, забув, де він та що ро-бить, забув чисто все на світі й гукнув на всю корчму:
—	 Що ця присяга? Доти ця присяга, доки цар живий, а помре, так на цю присягу й плюнуть, — і, плюнувши на до-лівку, вискочив швидко з корчми...
Мов приголомшені сиділи війт із Волошенком. Бачили, що дуже поважна, небезпечна річ сталася. Хотіли, щоб сло¬ва тії в небуття пішли... Та не так думав капраль. Тож при ньому образили честь цареву, адже про це промовчати страшно.
Вискочив капраль із корчми, покликав двох салдатів, вернувся з ними до корчми, підійшов до Волошенка і при свідках почав казати:
—	 Чув ти, що говорив Муравщик ось тут у корчмі?
Не знав, що й відповісти Волошенко, та що було робити, сказав кінець-кінцем:
—	 Чого ти до мене самого причепився?.. Я за ввесь город помирати один не хочу. При тому багато людей було, — та, сказавши це, пішов швиденько з корчми додому.
Замислився війт, сидячи в корчмі за столом, що робити, як справу небезпечну залагодити, і зараз же, не виходячи з корчми, послав свого челядника до Муравщика, наказуючи: «Скажи йому, хай перепросить капраля, а то лихо буде».
Проминула ніч. Настав ранок, і згадав, протверезив¬шись, Муравщик, смутно, наче в якомусь напівсні, що вчо¬ра негаразд щось робив, ізгадав також наказа війтового, пі¬шов до капраля.
—	 Прости мене, пане капрале... Не зніми з мене голови...
Що вони там далі говорили, не знала жодна душа.
Проминуло літо, настала осінь, а капраль мовчав, не до-носив. Забув уже й війт, і Волошенко про нещасну пригоду в корчмі. Слова Муравщикові вже пилом припадати поча¬ли. Аж восени надумався таки капраль, подав «доношеніе» полковникові Роланту...
Проминуло кілька днів, і все товариство, що колись мир¬но сиділо в корчмі опішнянській, опинилося тепер у Глухо- ві у в'язниці. Вищий уряд України, Малоросійська Колегія, провадив допити... Перед суворим, грубим бригадиром Вельяміновим — президентом тієї Колегії — постали на до-питах і капраль, і Муравщик, і свідки...
Капраль на допитах стояв на своєму, розказував так про пригоду в корчмі, як ото ми розказали. Та страшно було Му-равщикові відразу признатися... Інакшу картину малював він у своїх зізнаннях, зовсім про інше, ніж капраль говорив.
— Прийшов я п'яний до корчми, — розповідав Мурав¬щик суворим слідчим, — аж там сидять війт, капрал та Во-лошенко. Сів і я до столу, почав жартувати з Волошенка. Саме бо вдень були ми вдвох у сотника, і сотник заборонив Волошенкові ґрунт свій продавати. Ото тепер ізгадав я це, та й кажу Волошенкові:
«Ти хочеш, продавши хату, з міста податися?»
«Та ні, — відповідає, — продаю хату, бо ж не здужаю драґуна годувати».
«Нащо ж ви присягали государеві, — кажу я, — й гірші за тебе люди хат не продають, а драгунів годують. Я й не спо-добився бути на той час, як присяга була, а готов вірно слу-жити й козака вже тепер післав від себе на канал на роботу».
«А чому ж це ти, голубчику, на присязі не був»? — при-сікався до мене відразу капрал.
«їздив до Сорочинець з челяддю на роботу», — кажу.
«Це ти навмисне поїхав, щоб не присягати. У нас з таких штраф ємлють».
«Та ні бо...Коли б був я дома, то теж учинив би присягу».
«У нас за такі діла голови рубають...»
«Що ж, — кажу я, — воля государева, хоче — помилує чи покарає. А хто й присягав, та лукавим серцем, — це я про Волошенка подумав, — то й плюнуть на нього».
Оце тільки й було розмови, а більш нічого. Уже на дру¬гий день, як зібрався я їхати на роботу, покликав мене кап¬рал та й каже:
«Ти пам'ятаєш, що вчора п'яний говорив?».
«Та не дуже», — кажу.
«Ти вчора плював на государеву присягу».
«Ні, пане капрале, я плював на того, хто й присягав, та лукавим серцем».
«Я на тебе донесу».
«Воля твоя, хоч і донось... Та краще прости мене, будь та-кий добрий».
«Ну, добре, купи вина пляшечку».
Пішли ми в корчму, випили дві пляшки, почав я його знову прохати.
«Ну, добре, — каже, — Бог тебе простить. Невелике це ді-ло, та ніхто й знати не буде».
Так розказував на допиті Муравщик, скидав провину з себе, рятував себе, життя своє... Та свідки — і війт, і Воло¬шенко — капралеві слова потверждали.
Виходила велика справа — образа государевої присяги.
А такі важливі справи не Малоросійській Колегії треба було розбирати...
У Москві, в Конторі Канцелярії Тайної опинилися неза-баром і донощик, і свідки, і Муравщик. Навіть драґуновій жінці довелося до страшної на всю Росію канцелярії їхати. Сиділи всі, і донощик, і навіть свідки, під вартою... Пильно стерегли їх усіх. Адже ж часто бувало, що на допиті свідок в обвинуваченого обертався, на волю виходив обвинуваче¬ний, а донощик куштував батогів за неправдивий донос.
Почалися допити, почалися зведення віч-на-віч. На сво¬єму стояв Муравщик, заперечував провину свою.
Так проминула весна 1723 року. Настало літо. Узяли бі-долашного Муравщика на тортури. Три рази брали. У за¬стійну на дибі дали йому 106 ударів. Перші два рази на своє¬му стояв Муравщик, дарма що біля диби, дивлячись, як корчиться він у муках, стояв і війт, і Волошенко та з клят¬вою потверджували донос капралів. Та на третій раз не ви¬тримав Муравщик вогнем пекло все тіло, крутилася голова, не сила була муки далі терпіти. Не витримав і заявив: «Не пам'ятаю, що було, бо п'яний був дуже. А раз свідки з клят¬вою потверджають це, визнаю, що казав тії слова».
Здається, справа вже закінчилась, винний визнав свою провину. Треба тільки кару встановити та й годі. Та не так просто було в Тайній Канцелярії.
Начальник Канцелярії, діставши від Московської Кон¬тори повідомлення про справу, наказав узяти Муравщика на тортури ще двічі, допитати «конечно ль он говорил и не напрасно ль себя оными словами клеплет чтоб показал имя- но, будя же говорил с какой злобы или с другими не имел ли сообщения». Знову почалося слідство. Ось уже майже рік сиділи під арештом і війт, і Волошенко, і драґунова жінка. Тільки самого донощика відпустили додому в Україну в полк. А нещасного Муравщика сьомого жовтня знову при¬вели до застінку... Знову почалося жахливе катування, і знову визнавав свою провину Муравщик. Заюшеного кров'ю і напівживого одтягли його після допиту знову до тюремної «ізби».
Проминув місяць, одужав трохи Муравщик, і знову дев'ятого листопада в останній раз притягли його до застін- ку... Страшна темна широка кімната була вже добре знай¬ома нещасному козакові... Край столу сидів старий, посиві¬лий, байдужий до всього секретар Василь Григорович Каза- рінов... Скільки вже надивився він цих тортур, скількох на його очах напівпритомних виносили звідси, скільки здоро¬вих, дужих людей виходило звідси напівмертвяками... Та стогони, зойки і благання не доходили до Василя Григоро¬вича. Поважний і спокійний, як завжди, розпочав він остан¬ній, рішучий допит Муравщикові... Знову роздягли нещас¬ного опішнянця, знову підняли на дибу... Знову біля диби стояли свідки, і з жахом дивилась невперше драґунова жін¬ка, як удар за ударом сипалися на голе тіло, як одлітали шматки м'яса й струмками теплими текла кров... Мов бик, ревів Муравщик на дибі, хвилинами втрачав притомність, та зібравши всі сили, зібравши рештки свідомости, заявив:
—	 Не говорив я ніяких слів на цареву присягу... бреше капрал на мене... не винний я... даром терплю ці муки!
Розлютувався старий секретар... Де ж пак? Двічі визна¬вав свою провину, а тепер знову за старе... Та ні, заговорить знову, як слід... Дав наказа секретар, і закричав страшним криком на ввесь застінок Муравщик — розпеченими черво¬ними кліщами почав торгати кат його рани... Заплакала з переляку, вперше бачивши таке знущання, Христина, і схи¬лили журно голови війт і Волошенко... Та переміг нелюдсь¬кий біль Муравщик, закричав, застогнав на ввесь застінок:
—	 Невинен... не говорив нічого... невинно стражду...
Але свідки, соромлячись глянути один на одного, трем-тячи всім тілом, на своєму стояли:
— Говорив... чули...
Закінчився допит, вивели свідків, одтягли Муравщика. Пішов до Канцелярії Василь Григорович, замислився тро¬хи: «Не проста справа... То визнає провину, то не кається... Хай уже Андрій Іванович вирішає».
Двадцять сьомого листопада 1723 року в Петербурзі Тайна Канцелярія, одержавши від Казарінова повідомлен¬ня, ухвалила: свідків випустити на волю, далі слідства не провадити, «бо ж видно, що Муравщик такі слова говорив, і за те його, Муравщика, послати в Сибір в дальні городи в роботу государеву».
Так сумно закінчилась весела розмова в корчмі опіш- нянській...
Ніколи вже не забуде того дня Муравщик...
Та не забудуть його й свідки. 
ЦАР ПЕТРО ТА ЮАН МНОГОСТРАДАЛЬНИЙ 
Суворий та невблаганний був чернець Йосип, інквізитор Донецького Успенського манастиря. Велику та відповідальну посаду обіймав він, тож по всій окрузі мав наглядати він, чи благочинно, як велять канони, живе чернецтво й духівництво, чи своїм життям і поведінкою спокушають мирян на злі вчин¬ки. Горе було тому попові, що на нього, мов яструб з ясного не¬ба, налітав отець-інквізитор. Не один піп тижнями працював у манастирській пекарні, а то й на ланцюгу сидів, покараний за пияцтво, чужоложство, надмірне хаптурництво. Боялися рудо¬го Йосипа-інквізитора й ченці, й попи, ба навіть світські люди.
У травні-місяці 1723 року поїхав панотець інквізитор з дво¬ма ченцями до села Толичова на Вороніжчині на базар купува¬ти свічки й папір для манастиря. Та в дорозі забарилися, не встигли додому вернути, мусіли по дорозі заночувати в укра¬їнському селі Бичакові.
У кого спинитися чесному отцеві? Звичайна річ, у місцево¬го попа. Кожен піп за честь велику брав, коли в нього, в його ха¬ті, такий великий гість спинявся...
Ото й спинився отець-інквізитор у місцевого попа Мусія Та¬расова. Щоб догодити шановному гостеві, покликав його пан¬отець до брата свого, дячка Семена, на вечерю. Погодився отець- інквізитор, бо чернечий сан не заважав йому добрі напої та стра¬ви смакувати. Ото й пішли всі три гості з хазяїном на учту.
Цього вечора в дячка Семена в школі зібралося чимало та¬ки сусіднього духівництва: були тут і попи, і дячки, і диякони та й просто собі світські люди. Уже чимало чарок вихилила компанія, дехто вже й напідпитку був, як на порозі невеличкої низенької хатини з'явився пан-отець Мусій із гістьми. Остов¬пів був спершу дехто з присутніх, побачивши високу постать страшного інквізитора, та вмить хтось догадався, і не встиг роз¬дягтися пан-отець інквізитор, як у хаті залунало гучне «До¬стойно єсть»...
Приємно стало отцеві-інквізиторові, що так шанують його, мов архієрея якого стрічають, перехрестився широко на куток з іконами, привітався з гістьми, як належало статечній духов¬ній особі, сів до столу. На кілька хвилин настала поважна тиша, та з поклонами низькими кинувся хазяїн до почесного гостя за¬прошувать їсти та пити. Прижмурився отець-інквізитор, по¬важно, статечно намазав шматок хліба рибною кашею, повагом перехрестив величеньку таки чарку, налиту від щирого серця по самі вінця, й перехилив відразу.
Це стало за гасло для всього гурту. Побачив усяк, що сьо¬годні отець-інквізитор, як і всі грішні люди, чарчини не цура¬ється, що сьогодні боятися його нема чого. Почався справжній бенкет веселий.
Піднявши високо вгору великий ківш вина, хазяїн проголо¬сив многая літа вельмичесному отцеві Йосипові. Звелися на ноги присутні, і гучне «многая літа, многая літа...» залунало в невеличкій хатині, а далі пішов тост за тостом. Пили й во сла¬ву Божої матері, й за цареве воїнство, й за хазяїна і гостей його.
Проминуло так годин зо дві. Трохи вже притомилися гості, ущухли пісні, почалася жвава розмова.
Між гостей велику увагу звертав на себе немолодий уже, з сивиною, черкашенин (українець) Антон Васильович Пепе- ленко, родом із Слобожанщини, з Рибного (Острогозького). Багато попоблукав він на своєму віку. Багато й чужих країн ба¬чив, багато чужих борщів скуштував, тож було йому що розка¬зати, а гостям послухати.
Почав він розказувати про Київ. Чимало років прожив Пе- пеленко в цьому чудовому місті і сьогодні, згадуючи молодість, яскравими фарбами малював він темним, неосвіченим попам і дияконам велич цього давнього великого міста.
—	 Ходив я по печерах, — розказував Пепеленко, — поклони¬тися святим мощам...
Уважно слухала частина ще не зовсім п'яних гостей, а Пепе¬ленко з захопленням розповідав, де чиї мощі лежать, де які лямпади горять, де які затвори були. Та найбільше враження на присутніх справило, як почав розказувати Пепеленко про Іоана Многострадального.
—	 У землі стоїть, — розказував Пепеленко, — у землі... а на голові його шапочка така, як на архієреях чи архімандритах... Коли б можна було — своїми б руками вийняв його подивити¬ся... Та не можна...
—	 Чому ж не можна? — хором запитали слухачі.
—	 Сам його імператорська величність хотів вийняти, і за те його величність Київський, Переяславський архієреї лаяли та кляли його...
—	 Годі брехати! — закричав інквізитор і зараз же, щоб спи¬нити Пепеленка, затяг духовної пісні:
Кому повім печаль мою,
Кого призову к риданію —
Токмо тебе, владико мій,
Ізвісна тобі печаль моя.
Розмова припинилася. Залунали далі канти духовні.
П'яний пізно вночі повернувся отець-інквізитор на кварти¬ру до попа. Та вранці, як прокинувся, як ізгадав про вчорашні Пепеленкові розмови, замислився дуже. Що робити? Негожі слова про царя. Треба донести. Адже як хто інший донесе, лихо буде. Треба Пепеленка затримати, бож він людина гуляща, вільна, повіється, куди схоче, і шукай вітра в полі... Зараз же скочив отець Йосип із лави, на якій постелив гостинний хазя¬їн, послав ченців по Пепеленка, та Пепеленка вони вже не за¬стали...
Сумний, стурбований поїхав отець Йосип на базар до Толи- чова. Всю дорогу мучила його думка, згадки про вчорашню пригоду не давали спокою..
Приїхали на базар уже пізненько. На майдані біля церкви розкидані були ятки з різним крамом. Біля них та біля возів товпилася сила народу. Скупився швиденько отець-інквізитор і в супроводі кількох попів почав блукати по майдану. Думав він, та й не помилився, що й Пепеленко десь тут базарює... І дійсно, біля царева кабака, трохи вже п'яний, стояв Пепелен¬ко...
Зрадів отець-інквізитор, кинувся до нього, розштовхуючи юрбу щосили... А Пепеленко в цей час жваво торгувався з кіль¬кома селянами. Він був кравець, тож і умовлявся зараз про по¬шиття вбрання. Тільки-що наставив він руку, щоб забити уго¬ду, вдарити по руках, як з криком: «Держи його... в'яжи...» під¬біг до нього інквізитор... Та ніхто не збирався в'язати. Селяни кинулися врозтіч, хто куди міг... Озирнувся інквізитор, аж під¬бігають попи на підмогу. Кинулися вони на Пепеленка, схопи¬ли його й потягли до станичної «ізби», була бо це козацька ста¬ниця...
Привели Пелепенка до цієї «ізби», звідкись не вийшов, а ви¬повз отаман станичний. Звернувся інквізитор до отамана:
—	 Закуй в залізо цього мужика, розпочав бо він государеве діло.
Не вподобалося отаманові, що якийсь чернець та йому на¬кази дає.
—	 Не моє діло, ваше попівське діло, не втручаюсь до них, на¬ше діло — служба. Йди геть, та й закуй його сам.
Знову вдався інквізитор до своїх підлеглих — попів та чен¬ців:
—	 Зв'яжіть його, одвезіть до манастиря, а потім на Москву!
Звичайна річ, виконало попівство ретельно наказа.
Через кілька день заарештованого Пепеленка повезли на Вороніж. Там опинився він у Воронізькому надворному суді і на першому ж допиті визнав свою провину... Справа була ва¬жлива: негожі слова про царя. Зараз же з Воронежа одіслав суд Пепеленка до Москви, до Преображенського Приказу. Та їхав він не сам. Другою підводою везли й інквізитора, й тих двох ченців, що були при ньому.
Почалися допити. Інквізитор розказав докладно про зухва¬лі слова Пепеленка. Потягли потім винуватця на допит. Визнав він, що був на вечері в дячка Семена, що розказував він про Ки¬їв і про Іоана Многострадального. Але про найстрашніше для себе замовчував.
—	 А інші слова про імператорську величність чи говорив я — не пам'ятаю... гораздо був п'яний і того нічого подліно не знаю і ні від кого не чув, і архієреєвих імен не знаю.
Та, звичайна річ, таке виправдання було ні до чого. Сімнад¬цятого червня начальник Преображенського Приказу князь Іван Федорович Ромоданівський наказав узяти на допит Пепе¬ленка, від кого чув він, що архієреї кляли царя Петра, чи він сам вигадав те, і коли вигадав, то з якого «случая і для чого».
І ось у той час, як випущені на волю інквізитор із ченцями вже вернулися до свого звичайного мирного життя, для Пепе- ленка настали найстрашніші в житті його хвилини.
20 липня привели його до застійну, підняли на дибу. Пово¬лі, поволі бив кнутом кат і, висячи на дибі, перериваючи опові¬дання стогоном, розказав свою повість бідолашний винуватця:
«Цієї зими був я Харківського уїзду в Успенському мана- стирі... Сидів, шив у манастирській світлиці з іншими кра-вецькими майстрами. І ось опівночі покликав намісник того манастиря, ієроманах-черкашенин Костянтин Цисаренко, мене й чоботаря — а чий він син — прозванія не пам'ятаю...»
На хвилину знепритомнів Пепеленко... Та очунявши, розка¬зував далі:
— І посилав нас у черкаське село — як звуть його, не знаю — взяти чоловіка того, що жив у тому селі на манастирському дворі, і ми тому намісникові говорили, що ми, через нічний час, не поїдемо... Намісник же говорив: «Як так — не поїдете? їдь¬те!» і лаяв матерно. При чому ж намісник говорив, як жив він, мовляв, у Києво-Печерському манастирі, і в той час у тому ма- настирі був його імператорська величність і ходив по печерах, і він, намісник, з іншими ченцями по тих печерах ходили з свіч-ками, і його імператорська величність мощі святого Іоана Мно¬гострадального хотів витягти, а для чого — не сказав. І за те, мо¬вляв, його величність архієреї Київський та Переяславський лаяли й кляли, а імени архієрея не сказав, а я не спитав. І ті йо¬го, намісникові, слова чули чоботар Антін і чернець дячок Па- хомій... А чи говорив я про це в Бичкові, не знаю, бо п'яний був...»
Відразу після допиту полетіли посланці з Преображенсько- го Приказу на Слобожанщину до Сум, до Успенського мана¬стиря. Звідти незабаром привезли вони й Антона, й Пахомія до Москви. Намісника ж Костянтина не застали вже гості з Пре- ображенського Приказу живим. Уже кілька тижнів лежав він похований біля манастиря...
Почали допитувати свідків. Чоботар Антін заявив, що дій¬сно таки раз уночі по нього присилав намісник, що він їздив з Пепеленком по чоловіка намісникового, але негожих слів нія¬ких він від намісника не чув.
Чернець Пахомій заявив, що хоч і йшла розмова про мощі, і що цар Петро хотів витягти їх, але не чув, щоб намісник гово¬рив, що архієреї кляли царя.
Звели тоді віч-на-віч з ним Пепеленка, але кожен з них на своєму стояв... Повели обох до в'язниці. Звернувся тоді Пепе- ленко до молодого ченця з докором:
—	 Чому ти, Пахомію, неправду сказав. Гріх же перед Богом.
—	 Та я б і сказав правду, та товариш мій Антін Шевченко, чоботар, про те не скаже. Як бути? — так перед колишнім сво¬їм знайомим викручувався Пахомій.
Розсердився дуже Пелеленко, вирішив викрити Пахомія як слід, попрохав вартового сержанта відвести його до секретаря Преображенського Приказу. Вислухав той заяву Пепеленкову, відразу привели на допит і Пахомія. Але Пахомія в ступі не влучиш. Він уже нове вигадав на лиху годину для Пепеленка:
—	 Неправду каже Пепеленко, — із плачем говорив він секре¬тареві, — не було того, а було ось що. Коли мене привезли в Преображенський Приказ, одного дня ходив я до одходу, прий¬шов туди й Пепеленко й почав мене прохати: «Що тебе по ізвє- ту моєму на намісника питатимуть, ти стверджуй, що так. Ну, а як не скажеш, то біда тобі буде, я скажу на тебе, що ти був у на¬місника за келейника, то ще гірше тобі лихо буде».
Після такої заяви для Пепеленка рятунку не було. Почали¬ся нові допити, нові тортури.
Дванадцятого вересня привели обох: і Пахомія, і його до за- стінку, поставили біля диби. Ще не куштував її Пахомій, та трохи не знепритомнів з переляку, бачачи навколо страшні приладдя до муки: хомут, вірьовки, кнут...
Стояли обоє, мовчали, не дивились один на одного. До за¬стійну ввійшов князь Іван Федорович... Почався рішучий до¬пит: чи дійсно намовляв Пепеленко Пахомія його зізнання стверджувати, чи ні?
—	 Хто ж із вас говорить правду? — грізно запитав суворий начальник.
Разом заговорили обоє.
—	 Я не навчав Пахомія. Та кажи ж правду, Пахомію, Бога ти не боїшся. Брехнею на муки мене завдаєш.
—	 Ти навчав мене, говорю праведно.
—	 Не навчав... — почав кричати Пепеленко.
—	 Навчав, навчав...
—	 Ну, годі! Роздягніть Пепеленка! — закричав катам Ромо- данівський.
Наблизилися кати до Пепеленка, роздягли його, вклали ру¬ки в хомут, до ніг прив'язали вірьовку, двоє катів потягли його вгору, один затримував ноги. З викрученими руками, стогнучи від жахного болю, висів Пепеленко... Засвистів кнут, із спини, що тільки-но загоїлася від попередніх мук, вирвав шматок м'яса.
Застогнав Пепеленко, та зібрав решту сил, закричав:
—	 Бога не боїшся, Пахомію... не навчав я тебе...
Та мірно, один за одним сипалися удари на голе тіло Пепе- ленкове, вкриваючи його червоно-кривавими смугами...
Біля диби, тремтячи, блідий, стояв Пахомій, і не знати, що шепотіли його сині губи.
—	 Говори, — кричав князь Пепеленкові, — чи чув ти від на¬місника негожі слова про государя...
—	 Так, чув... намісник говорив, як я сознав... Пахомія ж я не навчав... він теж чув...
—	 А Антін чоботар?
Ледве чутно, втрачаючи притомність, прошепотів Пепелен-
ко:
—	 Антін... не знаю... він біля дверей стояв... а... Пахомій біля ліжка намісникового.
Напівмертвого винесли Пепеленка з застінку. Хотів був іти й Пахомій, та не те його чекало.
—	 Підожди, — сказав Ромоданівський. — Чи правда, що те¬бе навчав Пепеленко?
—	 Навчав... їй-бо... навчав... — швидко, ковтаючи слова, від¬повідав Пахомій.
—	 Як так... Ану, роздягніть його! — чомусь розпалився, роз¬лютувався Ромоданівський. — Не може бути. Ти брешеш. Пе¬пеленко трохи не вмер, а не перемінив своїх слів. Роздягайте...
Кинулися кати Антоненко й Чеховий — земляки, можна сказати, — до Пахомія. Із стогоном, із страшним криком упав Пахомій навколюшки перед князем:
—	 Навчав... навчав... Господь Бог хай накаже мене на цьому світі й на прийдешньому страшному суді!..
—	 А ось скажи з тортур... потверди!..
Почали кати роздягати ченця. Та зібрав він усі сили, ви-рвався від них в одній сорочці, добіг до столу, де сидів Ромода¬нівський, й кинувся цілувати ноги:
—	 Винний я... винний... Согрішив, збрехав... Не навчав мене Пепеленко... сам я чув від намісника... все чув... Государю, князю, батеньку, помилуй!..
—	 Чому ж ти обмовляв Пепеленка... Нащо брехав? Говори... Говори правду!..
—	 Намісник — то мій дядько, — відповідав, захлинаючись від ридань, Пахомій. — Я, думав... якщо покажу на нього про негожі слова... що в дяді є стара мати... моя бабка.... Вона про¬клинатиме мене... Скаже, що я душу його, небіжчика, обмовив... Ось де правда... Помилуй, батеньку... говорю правду... Пепелен- ко не навчав мене... Він усе сповістив правду...
Подивився пильно Ромоданівський на ченця.
—	 Який тобі рік?
—	 У великий піст сімнадцять минуло...
Подумав трохи князь і наказав одвести Пахомія до в'язни¬ці... Молоді літа врятували його від тортур.
Минув ще місяць, і в жовтні 1723 р. дочекалися Пепеленко й Пахомій присуду:
«Черкашенинові Пепеленкову й ієродияконові ченцеві Па- хомію за те, що вони, чуючи від намісника ієроманаха Успенсь¬кого манастиря Костянтина непристойні слова, ніде не спові¬стили, а Пепеленков ті ж слова Костянтинові в селі Бичкові в школі п'яний говорив... учинити кару Пепеленкова кнутом, а Пахомія замість кнута плітьми нещадно, і для кари того Пахо¬мія одіслати в Синод». 
ВЕДМІДЬ І ІМПЕРАТОР
Спокійно, в приємних розвагах, гідних чернечого сана, минало життя чесного панотця Сильвестра, городничого сільця Спаського... До цього городництва належало ще кілька невеликих сіл та хуторів — володіння Спаського Новгород-Сіверського манастиря...
Люті морози стояли на початку січня 1724 року, позамі-тало геть чисто дороги, та не сиділося чесному панотцеві у себе вдома. Тільки що вернув він з манастиря, а вже знову вирядився в дорогу, своє городництво оглянути. Дев'ятна-дцятого січня прибув він до сільця Мелні. Як і годиться ченцеві, зараз же пішов до церкви... Невеличка сільська цер¬ківка відразу навіяла на енергійного городничого дрімоту. Стояв, позіхаючи, і казна в який раз слухав службу, не вслу- хаючись у слова молитов, що їх, поспішаючи, харамаркав місцевий панотець Кирило... Усе було, як звичайно, як слід, як тисячі разів бувало, аж нараз одлетіла дрімота, і уважні¬ше, пильніше почав услухатися Сильвестр в єктенію. Пано¬тець Кирило не знати чому, «необичайним образом» літур- гісав, щоб урятував Бог від напасти Юхима Книша та його рідного брата попа Степана... Запам'ятав чернець собі добре цю надзвичайну річ, зрозумів, що негаразд щось сталося, та промовчав доки що...
На ранок другого дня прийшов піп на манастирський двір, де спинився городничий. Поговорили досить довгень¬ко про те, про се. Вже й не один михайлик манастирської го¬ 
рілки осушили, вже встиг розпитати піп про всі новини ма- настирські, як перейшов городничий до діла, що його ще з учорашнього дня цікавило...
—	 Скажи бо, панотче, чому ти вчора таку єктенію пра¬вив?.. Хіба ж це правда, що панотець Степан не вернув усіх коштовних привіс із ікони Пречистої Діви, невже ограбу¬вав, забувши совість, дари церковні?..
—	 Ех, ні, чесний отче, не тільки привіси оному ПОПОВІ Стефану страшнії, але і з братом своїм єсть йому річ одна зело боязлива. Злословив бо той Юхим велику главу...
—	 Кого ж саме, чи архімандрита, чи архієрея?..
—	 Ой, ні, коли б так, а то монарха!
Жахнувся чернець, нерадий був, що й розмову почав, та тепер уже пізно.
—	 Та як же сталось так?
—	 Та сталося, що вже тепер говорити!..
І почав поволі розказувати:
—	 Це вже кілька місяців тому минуло... Осінь, знаєш же, панотче, була годинна, давно вже такої не пам'ятаю. То ж восьмого септембрія, в день рождества богородичина, по-кликав Юхим Книш мене в гості до себе на хутір... Прийшов я, дивлюсь, біля комори на ряднах сидить уже дячок наш Остап та панотець Степан із сином... Сів і я до гурту. Ну, оце так, як сьогодні, сидимо, гомонимо, й оковитої та пива скуштували. Панотець Степан уже кантів співати почав. Він силу знає й божественних, і студних... Та й Книш таки вже на ногах не дуже твердо стоїть... Так сидимо ми, спі¬ваємо, гомонимо... Година тепла, неначе влітку... Вже ми з панотцем Степаном і ряси поскидали, така спека... Лежимо собі, горя не знаючи... Аж бачимо, біжить челядник Книшів та до господаря: «Ідіть, хазяїне, на пасіку... Там ведмідь  
шкоди наробив»... Кинувся Книш разом із ним на пасіку, а ми сидимо, ждемо, коли верне господар... Посиділи трохи, аж прибігає назад хазяїн, несе з челядником вулика подра¬ного, а потім, не знати з чого, — певне так жаль йому того вулика стало — сів під комору, сидить, б'є себе рукою по що¬ці та кричить: «Оператор, оператор, побрав єсі дань медо¬вую, побрав єсі показанщину, а тепер я пішов був до церкви, та й все достальноє пропало... Щоб же ти сам згинув і щоб наслідок твій щез!..» Як почув я такі злостиві слова, як крикнув: «Ей ти, прикуси язика», а він своєї... Кинувся я то¬ді до нього, схопив поліняку, почав його бити, та прибігли челядники й одтягли... Отака-то, друже Сильвестре, при¬года...
Замислився чернець... Посиділи ще трохи, та вже вщух-ли балачки... Тепер уже таємниця Книшева ще одній люди¬ні, та ще місцевому городничому, стала відома...
Минуло кілька днів... Довго думав городничий, ніяк на-думатися не міг: донести чи не треба?.. І сяк, і так прикидав.
— Не донесу, промовчу, а що як хто інший та не промов¬чить. Ой, буде лихо, велике лихо. Скуштую батогів, а за що? За якогось п'яницю-козака.
Надумався таки городничий. Треба доноса робити, та треба ж до того доноса як слід приготуватися, всі докази зі-брати...
Одного вечора наказав городничий дячкові та племінни¬кові Книшевому, Вакулі — синові попа Степана, до нього негайно завітати...
Темна, непривітна була горниця, де жив городничий. Пахло борщем, сивухою. Якась неохайність, якесь безладдя панувало по всій хаті, і серед того безладдя край столу на дзиґлику примостився панотець...
—	 Во ім'я отця й сина... — постукав у двері досвідчений на манастирській науці дячок...
—	 Амінь!
Увійшли гості, посідали.
Чого нас кликали, панотче?
Як «чого»? Хіба не знаєте? Чули ж ви, як Вакулин дядь-ко царя лаяв. Чули й мовчали. Знаєте ж добре, що за це бу-де. І йому, і вам попаде на горіхи... Знаєте ж добре, не малі діти!
Примовкли гості, а Сильвестр своєї правив.
—	 Хочу я вас обох урятувати. Дайте мені розписки, що були при тому, як лаяв дядько Вакулин царя, і все добре ми¬неться.
Полякалися зовсім і дячок, і Вакула, а городничий зараз же витяг шматок паперу, приготував він його ще зарані, ще зранку і присунув його прочитати гостям... Прочитав Ваку-ла, затремтів з переляку — це ж дядьків загин, це ж дядько¬ва смерть оцей папірець невеличкий.
Прочитав і дячок раз-другий, хотів щось сказати, та в цю мить присунув городничий каламаря... Заскрипіло перо в руках дячкових, а далі підписав і Вакула...
Пішли гості. Лишився городничий насамоті. Тепер уже всі докази в руках, тепер уже не страшно й доноса робити. Ліг спати городничий, а тим часом конем мчав Вакула до дядька на хутір...
Там уже все поснуло, тільки троє величезних лютих со-бак, спущених із цепу, вартували, бігали двором, вишукую-чи їжі...
Мить, і ожив хутір. Заревли на ввесь хутір собаки, зразу ж відгукнулися десь далеко з сусіднього хутора їхні прияте¬лі... Тривога: хтось чужий, невідомий, мо' ворог...
Прокинувся дядько Вакулин, гукнув на наймитів, і за хвилину розчинилися двері. На ґанок вийшов хазяїн із ве-личезною ломакою в руках.
—	 Гей, хто там?
—	 Це я, дядьку!
—	 Це ти, Вакуло?.. Що там, із батьком щось сталося, якесь нещастя, чи що?.. Ану-бо, хлопці, одженіть собак, про¬ведіть гостя!
Увійшов Вакула до хати, і через дві-три хвилини його оповідання страшна тривога оповила ввесь хутір... Тієї ночі не спала сім'я Книшева...
Ще не встигло розвиднітись як слід, зібрався старий Книш із сином у дорогу до Мелні... їхали мовчки, не розмов¬ляючи...
Ще солодко спав городничий, як хтось несміливо почав стукати в двері. Схопився панотець, швиденько одяг пі-дрясника, одчинив двері. На порозі стояв Книш із сином... Недовга була розмова.
—	 Помилуй, панотче, не призводь на муки, на кару лю¬ту... Согрішив я, та де гріх, там і каяття...
—	 Тепер уже пізно! Йдіть собі з Богом!
Вийшли Книші з хати, постояли трохи в дворі, вернули знову, та тепер навіть дверей не відчинив городничий.
Пішов старий Книш до попа мелнинського, пішов пора-ди прохати.
—	 Ось, на тобі карбованця, панотче, передай його, попро¬хай і від себе, хай змилосердиться наді мною. Передай, та й вертай швиденько. Розкажеш, як буде.
Пішов піп до городничого, та не схотів той карбованця брати, наказав навіть попові, як доказ у себе тримати...
Страшна грізна хмара нависла над Книшем, потяглися дні страшного чекання. Щоночі ждав Книш до себе гостей із Глухова— з Малоросійської Колегії... Як тільки чув, що по¬близу хутора скриплять санки й пирхають коні, страшний одчай огортав душу... Так минуло кілька днів...
І настав день... Рано на світанку підлетіли до хутора санки.
Зблід, побачивши їх у вікно, Книш... Із санок увійшли до двору салдати. Ще дві хвилини — і зі зв'язаними назад вірьовкою руками лежав Книш на санках...
Був то дуже морозний день, та не чув того холоду, того морозу «злочинець!»... Вогнем горіли його щоки... Тисячі думок переганяли одна одну, крутилася голова... Там десь попереду страшне, невідоме, жахний Глухів.
Недалеко від Мелні нагнали другі санки. Сидів там зіщу¬лений, переляканий піп Кирило з салдатом...
* * *
Двадцять першого лютого опинився вже ввесь гурт під вартою в Глухові, і почалися нескінченні допити... Набрався тут страху не тільки Книш, а й піп Кирило. І йому довелося виправдуватися перед страшними суддями в застінку, що не доносив довго, що, мовляв, сталося це «од незнання його і для того, що боявся, щоб отой Книш од побою його, попово¬го, не вмер»... Зате Книшеві слова за злочин великий взяли судді. Даремно спробував був Книш заперечувати свою про¬вину... Свідки, і рідний небіж між ними, не дали йому потаї¬ти провини. Признався таки Книш, що говорив ті лихі сло¬ва, говорив, мовляв, «в п'янстві й жалості своїй, що ведмідь бджіл подавив...» Та не так просто подивилися на справу судді. Багато мороки доводилося мати Колегії із стяганням податків, дужий опір доводилося переборювати, тож для прикладу іншим ухвалила Колегія Книшеві сувору кару...
Двадцять восьмого вересня — майже через рік, як ото прохопився Книш лихими словами, — в Глухові на майдані зібралася сила люду... Вже тиждень тому по всіх церквах читали указа, що сьогодні каратимуть мелнинського козака Книша за негожі слова про імператора, за те, що він проти зборів і данин, які влада встановила, лихії слова говорив... Залунали дзвони жалібнії по церквах... Дзвонили по мерт-вому... То з тюремної «ізби» на страту вели Книша... Проми-нуло з півгодини... Прочитав урядовець Колегії ухвалу... Жалібно вдивлялася юрба в обличчя Книшеве... Блідий, тремтячи, стояв він на помості... У чорній одежі жалібній наблизився до нього піп із хрестом у руках... Ще хвилина... Зійшов піп із помосту... І тихо, покірно, мов вівця, поклав Книш свою голову на дерев'яний обрубок... Ще півхвилини, і пролунав страшний зойк... Цокнула велика сокира, і поко-тилася по помосту голова... Так кінчив свої дні мелнинсь- кий козак Юхим Книш. 
ДОНОЩИКОВІ - ПЕРШИЙ КНУТ
Ще солодко спав дев'ятого квітня 1725 року після смач-ного обіду стародубівський комендант Пашков, як до світ-лиці навшпиньках увійшов челядник Іванко й потихеньку- тихеньку наблизився до ліжка. Страшнувато було челядни-кові пана свого будити, але ж треба. У передпокої стояв То- польський сотник Клим Янжул, заявляв, що має негайну важливу справу до коменданта. Обережно розбудив челяд-ник свого господаря.
Позіхаючи, почухуючись, сів Пашков на постелі.
—	 Скажи йому, хай іде сюди... тут розкаже...
Розчинилися двері, легкою, кошачою ходою ввійшов
Янжул.
—	 Розказуй, сотнику, що там... Навіть спати не дав... Яка там справа така негайна?
Почав розказувати сотник, і вмить де й сон подівся. Адже справа важлива таки дійсно: «явився в непристойних словах» не хто інший, як наказний полковник стародубів-ський Іван Лаврентійович Борозна.
—	 Оце сьогодні, — розказував Янжул, — був я в Борозни. Був там ще й бакланський сотник Антип Соколовський. Прийшов я, привітався, посідали ми, подали служки караф¬ку горілки, випили, закусили, аж раптом питає мене пол¬ковник:
«Чий ти?»
«Імператорської Величности», — кажу.
«Та він же помер, і тебе чорт візьме».
«Є в нас государиня імператриця», — відповідаю.
«Мать твою з нею».
Вискочив я від нього та оце прийшов повідомити.
Замовк Янжул, а комендант, покликавши служків, почав швидко одягатися.
— Ну, посидь, братець, тут, а я зараз... — промовив, одяг¬нувшись, Янжулові і швидко вийшов.
Якесь важке передчуття охопило Янжула, як лишився сам у комендантовій світлиці. Знав бо, що почнеться слід-ство в негожих словах про царицю, і чим кінчиться, не зна-ти зараз. Уже й не радий був, що почав копати яму Борозні, — як би самому не впасти.
Минуло кільки хвилин... До світлиці ввійшов капрал із двома салдатами. Зрозумів Янжул, що це по нього, а тим ча¬сом Пашков сам заарештував Борозну.
Через кільки день, оточені вартою, їхали вони до Глухо-ва на слідство. На передньому візку сидів Борозна, а поруч із ним два салдати. Позаду двома кіньми візком везли й Ян-жула.
Тяжко було їхати давно знайомою дорогою, якою ще так недавно їздив Борозна до Глухова полковництва добивати-ся. Мовчки сидів він тепер на возі, схиливши голову... Тяж-кі думи посіли його. Знав він добре, що в Глухові в Малоро¬сійській Колегії несолодко на допитах прийдеться. Знав, що лютий бригадир Вельямінов з радощів не стямиться, що та¬ка велика риба в його сіть впіймалася. Знав добре, на які страшні муки беруть на допитах, адже й самому не раз дово¬дилося в себе в Стародубі на тортури брати різних злочин¬ців. Чомусь сьогодні особливо гостро згадував Борозна, як оце недавно, рік тому, наказав він шиною розпеченою пекти якогось хлопця, що насмілився вдарити палицею пана сво¬го. Якось гостро згадував, як шкварчало тіло, коли кат на¬близився до хлопця, які страшні зойки лунали по світлиці, де відбувався допит, як напівмертвого винесли хлопця. То¬ді задоволено посміхався Борозна, що дізнався всього, чого треба, від молодого «злочинця», вивідав усіх спільників, усіх, хто переховував був його, а тепер... везуть його, Бороз¬ну, до Глухова на такі ж жахливі тортури, а позаду ворог страшний, невблаганний. Тепер тому ворогові, Янжулові, вороття нема: повинен свій донос довести, інакше сам за¬знає лютої кари...
Приїхали до Глухова Не раз бували й Борозна, і Янжул у розкішному домі Малоросійської Колегії, та тепер повели їх в тюремну «ізбу», посадили кожного окремо. Почалися до¬пити. Спершу, як годилося, допитували донощика. Три рази брали на муки Янжула, три рази стояв він на своєму, тільки додав, що нікого стороннього при тих словах Борозни не бу¬ло... Узяли Янжула на муку вогнем... Розпеченими кліщами водив кат по голому тілі донощика. Стогнав, плакав від страшного болю Янжул, та стверджував свого доноса.
По ньому дійшла черга до Борозни... Привели його на допит. Суворий, похнюпившись, мов сич, сидів за столом Вельямінов, поруч нього сів жвавий полковник Кошельов. Трохи осторонь примостився піддячий Ломакін. Перед ним на столі стояв каламар — ведмідь, що звівся на ноги, — й ку¬пою лежали шпаргали...
Почали кати роздягати Борозну. Почали вже стягати со-рочку, як швидше блискавки підскочив Кошельов до нього й хап рукою за великого срібного хреста на шиї... Там на зо-лотому ланцюжкові коло хреста висів якийсь мішечок неве-личкий. Розгорнули... Бачать: суха кістка, обгорнута папе- ром та малим зеленим листом і обвита ниттю. А так, так... Узялися допитувати Борозну не тільки про негожі слова, а й про кістку тую. Не помилився наказний полковник Ста- родубівський. Довелось і йому кнута скуштувати, та ще й як... Та не визнавав провини своєї, заперечував, клявся, що жодних лихих слів не казав. Про кістку ж казав, що то її приніс йому служник, хлопець Павло, який тут у Глухові до тюрми йому їсти носив.
Приніс, сказав, що, коли триматиме при собі оту кістку, то не будуть його, Борозну, на муки брати, а донощик «з нього зговорить», відмовиться від обвинувачення.
На другому допиті сказав уже інакше, що то другий хло-пець приніс кістку, і що того хлопця вже в Глухові нема: утік десь...
На третьому допиті знов згадував хлопця Павла. Казав, що посилав його до ворожки, щоб сказала, чи випустять на волю його, чи будуть і далі на муки брати.
Заарештувала Малоросійська Колегія того хлопця Пав¬ла, і він заявив, що посилав його пан аж п'ять разів до глу- хівської ворожки, баби Марини, дізнатися, як це з слів Пав- лових по-російському записала Малоросійська Колегія: «1) будет ли он освобожден испод караула, 2) будут ли его бить, 3) ежели писано об нем в Санкпетирбурх, будет ли какое от¬ветствие, 4) не будет ли дом ево заарестовано, 5) вторитель- но не будут ли ево бить».
Опинилась у Малоросійській Колегії і тая баба Марина, стара ворожка глухівська. Довго тривали допити, адже після кожного разу, як зазнавав тортур тяжких Борозна, йо-му давали кільки тижнів відпочинку, щоб рани загоїлися. Тільки третього червня 1726 року надіслав бригадир Велья- мінов «всеподданійше донесіння» цариці Катерині. Мину¬ло щось із півтора місяці, і вісімнадцятого липня наказала цариця обох — і донощика, і обвинуваченого — заслати до Сибіру, бо ж на тортурах обидва стояли на своєму. Хлопця Павла й бабу Марину наказано було випустити. Вісімна-дцятого серпня одержала Малоросійська Колегія указа про це від Найвищої Тайної Ради.
У далеку дорогу на Сибір помандрували і Янжул, і Бо-розна. Приїхали їх виряджати жінки й діти... Напівхворого поклали Борозну на візка... Знову поруч сів салдат, і знову простелився далекий шлях до страшного Сибіру... Думала вже вся рідня Борознина та Янжулова, що не бачити їх уже ніколи, аж раптом несподівана зміна.
Тринадцятого вересня цього ж таки року в засіданні Найвищої Тайної Ради тайний кабінет-секретар Олекса Макаров переказав усного наказа імператриці «черкас Ян- жула и Борозну» на заслання не посилати, коли ж їх уже по¬слано, то вернути...
Далеко в дорозі настиг наказ про повернення обох ареш-тантів. Перелякалися спершу обоє, подумали були, що ве-зуть їх до Петербурга на нові допити, нові муки, а може й на страту. Трохи повеселішали згодом, як довідались, що в Ук¬раїну до Глухова їх вертають. Більше надії стало на краще.
Приїхали до Глухова. Знову знайома тюремна «ізба», знов невідоме майбутнє, знов чекання, і тільки дев'ятнадця-того грудня надіслала Найвища Тайна Рада наказа Малоро-сійській Колегії випустити Янжула й Борозну «на добрі і знатні поруки», наказати їм жити ввесь час у Стародубів- ському полку й без дозволу Колегії нікуди не виїздити з Ук¬раїни.
Повернулися до домівок своїх і Янжул, і Борозна. Обоє мов знову на світ народились. Після страшних тортур, дов-гих мук, холодної вогкої в'язниці одпочивали обоє, як після страшного жахного сну. Багато сил і здоров'я забрали в них кнут та розпечені кліщі. З Борозни просто сивий дід став, слабий та немічний.
Хоч обоє вони мовчали, нікому не сміли розказати про свої поневіряння, але скрізь чутка йшла про Янжула, доно-щика, через якого трохи не загинув наказний полковник стародубівський. Сусіди обминали Янжула. Коли й доводи-лося десь у гості поїхати, то й там і хазяїн, і гості якось із по¬боюванням поглядали на колишнього топольського сотни¬ка. Не раз і так бувало, що хтось із компанії, випивши над¬міру, забував обережність і починав глузувати з Янжула: «Що, брате, як там на Сибіру, чи всі штрафовані, як ти, чи є й такі, що кнута не куштували?»
Не стало життя Янжулові: ось уже кільки років, а скрізь колють йому очі його доносом, скрізь сміються, глузують.
Поїхав Янжул до Глухова, удався до тодішнього прави-теля над Україною Шаховського, розказав йому про свої поневіряння.
І в липні 1734 року надіслав Шаховський до цариці Ан- ни повідомлення про те, що, мовляв, Янжулові й досі дорі-кають тортурами, так чи «не зволите, ваша імператорська величність, за отой його, Янжулів, донос його, Янжула, «всемилостивійше пожалувати», щоб його, Янжула, ніхто тими допитами при Малоросійській Колегії не ганьбив».
Та хіба указом таке лихо зарадиш? Тож і помер Янжул із тавром донощика, якому перший кнут дістається.
НЕПОРОЗУМІННЯ З ПРИСЯГОЮ
Як годиться на свято, зібралися восьмого вересня 1726 року до старосанджарівського козака Івана Воблого гості. Були тут і козаки, й ремісники місцеві — приятелі та роди-чі хазяїна. На святі такому без чарки не обійтися, тож і не дивно, що за якусь годину чимало з гостей уже добре напід¬питку було, та й сам хазяїн, частуючи, припрохуючи гостей, і себе не забував...
Весело минав вечір. Жарти, пісні, розмови. Поруч за столом сиділо два приятелі — два ремісники цеху різниць-кого — Яків Бужинський та Семен Ілляш. Обидва встигли ще зранку добре таки випити, але, як личило статечним це-ховим, сиділи поважно й намагалися вести серйозні розмо-ви. І тут, на лихо своє, згадав Ілляш першу жінку Петрову — царицю Євдокію, що з волі свого чоловіка мусіла в черни¬ці постригтися.
—	 Чи знаєте, куме, — звернувся повагом Ілляш до су-сіди, — чи знаєте добре, за яку це царицю по церквах Бога просять?
—	 Та як... «за яку?..» За тую государиню, якій ми вірно служимо...
—	 Ой ні, друже... За першу царицю... За ту, що в черни¬цях.— Та що бо з вами... За яку там черницю?
І почалася казна за що сварка. Удалися до хазяїна.
—	 Іване, скажи бо хоч ти йому, за яку царицю то попи Бога молять.
Та хазяїнові байдуже було за якусь там царицю.
—	 Мовчіть бо, про те не говоріть! Краще пийте!
Не послухали, звичайна річ, п’яні гості розумної поради, сперечалися далі...
—	 Ну так от давай пошлемо до попа... Хай скаже, чия правда...
—	 Добре, добре... А хто програє, хай відро горілки ста¬вить!
Повеселішали ще більше всі гості. Хто програє, хто ви-грає, а їм все одно пити горілку,
—	 Слухай-но, Дмитре, — звернувся Ілляш до далекого родича свого Дмитра Ященка, — збігай швиденько до пан¬отця святоуспенського, хай скаже, за кого Бога просять...
Побіг Дмитро до попа. Дуже здивувався й перелякався навіть піп Василь, зачувши, про що мова йде, а потім роз-сердився вельми, прогнав посланця ні з чим, не сказавши нічого...
Вернув той на веселий бенкет, та на п'яних гостей не ду-же велике враження справила відмова попова.
—	 Сам, мовляв, не знає добре, за кого Бога просить.
На ранок побіг піп із доносом до сотника Спафарія. Не встигли ще проспатися добре від учорашньої гулянки Іл-ляш та Бужинський, як мусіли прокинутись, одяглись шви¬денько... Потягли їх спершу до сотника, й того ж таки дня вирядив їх обох сотник до Полтави, до коменданта Полтав¬ського Чичеріна. Звідти опинилися обоє в Глухові, в Мало¬російській Колегії.
П'ятнадцятого вересня 1726 року в присутності генерал- майора Степана Лукича Вельямінова — президента тієї Ко-легії — відбувся перший допит...
А далі минали тижні за тижнями. Наче забули про Ілля- ша в Колегії, тільки десятого січня 1727 р. привели його знову на допит.
Узялися за Ілляша добре, привели його в застінок і до-питували з тортурами «накріпко»: від кого чув про царицю, хто розказав, кому сам переказував.
Признався Ілляш, що років тридцять тому, як був він у селі Фастівцях, Ніженського полку, то й чув у церкві, як мо¬лилися за царицю, а що царицю в черниці пострижено, чув він від козаків, які йшли з канальської роботи додому.
Не задовольнив перший допит грізних суддів, і другого березня, коли трохи загоїлися рани в Ілляша, знову відбув¬ся допит. Ілляш «пытан накрепко, подымай на виску и бит кнутом».
Виправдувався бідолашний цеховий, що, мовляв, спере-чався він з п'яних очей, а не з якої лихої думки, благав по-милувати, не карати. Та жорстоке було судочинство, жор-стокі були судді-офіцери...
Ще два допити з тортурами мусів витримати Ілляш у Колегії, та нічого нового сказати вже не сказав.
Тож уже влітку, п'ятнадцятого червня, ухвалила Мало-російська Колегія присуд: визнала, що Ілляш допустився лихих слів «з проста», отже й ухвалено одпустити його до-дому.
Вернув Ілляш з Глухова додому. Кільки місяців важкого ув'язнення, страшні муки — зробили своє діло. Вернув до-дому напівкаліка, сивий дід, а не той бадьорий статечний різник, що його довгі роки знало славне місто Старий Сан- джар.
Але на цьому ще не скінчилося лихо для Ілляша. З нака¬зу Колегії Іностранних Дєл, що їй підлягала Україна за гетьманування старого Апостола, знову десь через рік заа-рештував полковник полтавський Кочубей нещасного різ-ника. Знову повезли його знайомою страшною дорогою на Глухів, а з Глухова з наказу гетьмана вирядили Ілляша до далекого Петербурга до Колегії.
Думав Ілляш, що більше не верне вже до рідного міста, що вже надходять останні дні, та Колегія, переглянувши справу, теж ухвалила випустити його на волю.
Примандрував Ілляш додому й уже до самої смерти не забував він того нещасного дня, коли згадував черницю ца-рицю. Увесь Старий Санджар настрахала пригода з статеч-ним різником. Чимало навіть колишніх близьких приятелів до хати Ілляшевої зайти боялись, та й до себе не кликали.
— А що, як знову потягнуть і його й мене з ним на торту¬ри?
Нерадісно, невесело доживав свого віку різник, що йому півжиття та здоров'я відібрали глухівські кнут і диба. 
ЗЮБА З МАЛОГО БОБРИКА
Далекий, довгий, непривітний шлях простелився від сіль¬ця Малого Бобрика до Москви... Тож чимало часу згаяв 1731 року козак бобрицький Максим Гайдук, доки добився столи¬ці... Багато всіляких справ, і своїх, і чужих, треба було тут у Москві залагодити, а надто одну справу страшну, небезпеч¬ну. Страшно було й братися до неї, не ставало відваги, не ста¬вало рішучости. Так і минуло кілька днів. Надходив уже час від'їжджати... Зранку двадцять першого вересня зустрівся Гайдук із земляками, теж із Сумського Слобожанського пол¬ку козаками... Зустріч, як зустріч. Приємнії розмови. А там і горілка... Чарка по чарці, і розпалився Гайдук, де й взялася відвага...
За кілька хвилин стояв він біля брами розкішної садиби, де перебувала цариця Анна... Стояв, дивився, як сновигали двора¬ки, як під'їздили до брами карети... Минуло кілька хвилин... Не любив згадувати потім Гайдук цих хвилин, бо якось і моторош¬но, і страшно ставало... Та... розкрив рота й закричав на всю ву¬лицю: «Слово й діло!».
Мов від страшного хворого, почали тікати перехожі... А тим часом підбігла варта, схопила Гайдука й потягла просто до кан¬целярії Тайних Розискних Дєл... Страшне було те місце, знане по всій Росії, та з доброї волі опинився тут бобрицький п'яненький козак... Опинився він перед самим Андрієм Івано¬вичем Ушаковим, начальником над цим жахним місцем...
Почався допит, розпитували про все як слід, докладно... По¬волі, плутаючись, ковтаючи слова, розповідав Гайдук, і кожне слово його плело павутиння...
Насамперед, звичайно, розказав Гайдук, хто він і звідки до Москви приїхав, а далі й про те, за ким знає слово й діло госу- дареве...
— Мали ми, — розказував Гайдук, я й брат мій Федір, у на¬шому Бобрику садок. З діда-прадіда цей садок наш був. Ми й дбали, ходили як слід коло нього, й огорожу поставили, обко¬пали доділа... Та мулив той садок наш очі нашому панові, бун¬чуковому товаришеві Чарнишу Іванові. Почав він на наш са¬док зазіхати. Мовляв, ми, як огорожу ставили, так і його землі трохи собі пригородили... Довго сварився з нами пан, лаяв нас, наказував огорожу розкидати, та що ж нам робити... На¬ше добро, наша земля... Ото так і жили. Аж оце влітку вранці, тільки-но прокинулися ми, чуємо галас великий. Вискочили ми з братом на подвір'я, аж бачимо, вже нашу огорожу лама¬ють під дані Чарнишеві, а староста їхній Зюба Федір сидить на коні та сміється... Кинулися ми до Зюби — я з Федором, — кричимо йому: «Що ж це ти робиш?.. Нащо садок рубаєте?.. Адже ми з нього служимо государині». А Зюба як засміється: «Що мені ваша государиня,... мать вашу так, що служите імпе-ратриці... Мені наказав огорожу рубати мій пан...» Потемніло в мене в очах, розпалився я, кинулися ми з братом до Зюби... Замахнувся брат пищаллю, ударив Зюбу, аж з коня той зле¬тів... Та налетіли на нас люди Зюбини, почали нас бити, в'яза¬ти... Несила була встояти, потягли до панського двору... Вид¬но хтось сповістив уже пана, зустрів він нас на ґанкові... Як побачив, що тягнуть нас його люди, мов звір кинувся до мене, схопив за волосся, почав тягати щосили... Упав я на землю, а він почав тоді бити ногами... Даремне благав я пана пустити... Нічого не помагало... Звівся я на ноги, як закричу: «Нащо б'єте мене?.. Я ж служу государині імператриці». Та де там! Мов навіжений, як закричить Чарниш: «То тільки розказуєте, що служите цариці, а мене не знаєте... Государині служіть, а мене знайте: я ваш пан»... А далі почав він та челядь бити нас смертно...
Ото така була повість Гайдукова. Звичайна річ із ним стала¬ся... Багатий пан, син генерального судді колишнього, хабарни¬ка великого, хотів у звичайного козака землю одібрати й оді¬брав був би, і кари б не було, коли б не тії слова про царицю... Тепер же опинився Максим у Тайній Канцелярії на голову Зю- бину та Чарнишеву лихо накликати...
Закінчив Максим розказувати... Прочитав секретар йому указа, щоб він «про що у цій справі в Тайній Канцелярії його розпитували з колодниками, ні з ким розмов аж ніяк не мав і в колодників, кого в якій справі тримають, аж ніяк нікого не пи¬тав та якщо його, Гайдука, випустять або куди зашлють, ніде ні з ким розмов жодних не мав». А, мовляв, як порушиш цього на¬каза, буде тобі кара на смерть «без пощади»... Прочитали указа, підписався за неписьменного Гайдука вартовий капраль, і по¬вели Гайдука туди, де сиділи і підсудні, і свідки, і донощики, чекаючи, коли справи їхні кінця свого дійдуть.
Через чотири дні полетів із Тайної Канцелярії до Білго- родської губерської канцелярії указ розшукати всіх: і Зюбу, і Чарниша, і свідків-селян, що при тому були, допитати та негай¬но допити до Москви надіслати. Наказів Тайної Канцелярії ніхто не насмілювався зволікати, тож незабаром опинилися всі, крім Чарниша, в Білгороді на допитах. А Чарниш якось устиг виїхати до іншої своєї маетности в Гадяцький полк. Мусіла Бєлгородська канцелярія писати до Глухова — столиці Украї¬ни на той час, — щоб негайно надіслали Чарниша. А тим часом на допитах даремно намагався Зюба заперечувати провину свою, свідки-селяни заявляли, що дійсно таки вилаяв Зюба ца¬рицю, а Федір Гайдук у відповідь вилаяв «матернє» Зюбу із па¬ном його Чарнишем та вдарив рушницею...
Минав час... Побачив Чарниш, що справа серйозна, що не сховається ніде, не пересидить лиха. Вирішив явитись сам со¬бою до Білгорода... Багатому панові шана, звичайно, трохи ін¬ша була, як селянинові... Певне, не один червінець із кишені Чарнишевої в кишенях урядовців білгородських опинився... Тож не дивно, що Чарниша допитали, та й відпустили з підпи¬скою, що з'явиться, як тільки покличуть... А на допиті Чарниш із себе вдавав цілком ні в чому неповинну людину... «Винен, мовляв, тільки в тому, що бив Гайдуків за те, що вони людей моїх били і мене лаяли гидко».
Надіслала Білгородська канцелярія до Москви допити та питала, що далі робити, а звідти незабаром новий наказ надій¬шов: ще раз допитати свідків, як саме лаяв Зюба царицю, та да¬ти свідкам із Зюбою «очные ставки».
Почалися знову допити... Зовсім заплутався Зюба... Один із свідків — селян Чарнишевих — заявив, що Зюба просив не свідчити проти нього, не робити сиротами дітей його, а за це обіцяв дати 10 лантухів проса та жита. Другий свідок на запи¬тання, як саме вилаявся Зюба, заявив, що Зюба сказав Гайду¬кові: «мать твою... з государинею імператрицею...» Так говори¬ли свідки, та не визнавав своєї провини Зюба, заперечував чи¬сто всі їхні слова...
Минали тижні.. Настала зима... З наказу Тайної Канцелярії повезли всіх, і Зюбу, і свідків, до Москви на допити, «понеже у оных свидетелей против показания доносителева явилась во свидетельстве рознь». Мовляв, свідки з донощиком розійшли¬ся. Де ж пак, донощик говорив, що Зюба вилаявся «мать вашу так», а один із свідків про трохи поширеніший, сильніший ва- ріянт цієї лайки говорив. Треба ж було довідатися, як справді таки Зюба вилаявся...
Настав 1732 рік... Настали нескінченні допити в Тайній Канцелярії... І тільки на початку лютого вирішена була доля всієї компанії. Попало всім: і донощикові, і обвинуваченому, і свідкам.
Козакові Гайдукові — наказував Ушаков — за зухвалий при¬хід до двору її імператорської величносте і за те, що сказав за собою слово по першому пункту неправдиво (мовляв, ні про яку великої державної ваги справу, про погрозу життю або здо¬ров'ю цариці, Гайдук не сказав), а про слова зухвалі Зюбині слід було Гайдукові донести, де належиться, «учинити кару, бить кнутом і звільнити». Таку нагороду дістав донощик — просидів кілька місяців під арештом, та ще й страшного «кну¬та» мав скуштувати.
Зюбу «за продерзость» теж наказано «бити батогом».
Свідків теж ласка Ушакова не обминула. Наказав Ушаков і їх, за те, що плутали в свідченнях, бити, кнутом.
Незабаром тут таки, в Москві, виконаний був присуд. У бе¬резні 1732 року дістали всі — і Зюба, і Гайдук, і свідки —паш- порти на вільний проїзд додому. Поїхали, з жахом згадуючи все, що з ними сталось у страшній для них віднині столиці. По¬їхали додому, де чекали їх рідня та знайомі, а й розказати їм, де були, звідки прибули, що з ними сталося, не можна, щоб у яке нове лихо не вклепатися.
Так спинами своїми заплатили Гайдук за те, що садок свій боронив до безкраю, Зюба за те, що занадто ретельно накази панські здійсняв, а свідки-селяни за те, що пощастило їм при цій оказії бути.
Не боліла спина тільки в пана Чарниша, що через нього вся та веремія сталася.
ЧОРТ ВАША ІМПЕРАТРИЦЯ
Не було гіршої роботи для десятників ратушних, як розво¬дити салдатів по квартирах, ставити на постої. І в Росії, і в Ук¬раїні скрізь зустрічали їх, мов ворогів, яких намагалися якось збутися. Ніколи не миналося без сварки, а то й бійки, але те, що сталося першого липня 1732 року в Чернігові, як на постій до міщанина Семена Котляра ставили салдатів, добру науку дало багатьом міщанам надовго...
Того дня надвечір прийшло два салдати Чернігівського пол¬ку, Федір Антіпін та Артамон Чорний, до свого начальства й за¬явили за собою слово й діло... Спитали їх, у чому річ, і розказа¬ли салдати про пригоду, що з ними сьогодні вдень трапилася...
За їхніми словами, справа була така: удень послала з ними ратуша десятника, щоб поставив їх на постій до міщанина Се¬мена Котляра. Зібрали салдати свої речі, поскладали на воза, посадили й жінку Антіпіна, та й рушили на нову квартиру. Тільки-но почали в'їздити в двір, як звідкись прожогом виско¬чив хазяїн, і почалась баталія.
—	 По якому указу ви до мене в'їздите?
Антіпін на те відповів:
—	 По указу її імператорської величносте.
—	 Чорт ваша імператриця!
—	 Чого лаєш її імператорську величність? Ми за оную твою лайку будемо вищим своїм командирам доносити.
М із вищими вашими командирами. Ви — вороги нече-стиві, не слід вас і на двір пустити...
І почалася бійка.
Ось про таку пригоду розказали салдати.
Важлива річ — образа чести царициної. Зараз же через пів¬години заарештований був Котляр, узяли під арешт і обох сал- датів...
Посиділи вони трохи в Чернігові під вартою, а далі повезли їх до Глухова.
П'ятнадцятого липня, саме в люту спеку, повели Котляра на допит. Допитував його генерал Наришкін, що перебував тоді в Глухові при гетьмані за наглядача головного. Намагався Кот¬ляр виплутатись якось, вискочити з пастки, в яку вскочив. За¬явив він, що ніколи ні цариці, ні вищих командирів не лаяв, а що була справа не так, як салдати малюють. «Я, мовляв, не був дома, як вони в'їхали. Як вернув, то полаявся з Антіпіним, по¬чав тоді лаяти й десятника, що їх привів: «Чорт, скурвий син, поставив до мене лиху людину», а салдат мені на те: «Не чорт мене поставив, а їх імператорська величність». Зрозумів я, до чого ведеться, та й кажу: «Чого ти плетеш такі плетні, я ж того десятника лаю». Тільки й було.
Допитали обох салдат. На своєму стояли обидва. Звели до¬нощиків і Котляра віч-на-віч. Те ж саме. Кожен свої слова об¬стоював. Одвели до в'язниці.
Потяглися тепер для всіх трьох довгі місяці чекання. Мину¬ло літо, минула осінь, минула й зима, а Котляр і салдати сиділи в голоді й холоді в Глухівській в'язниці, серед розбишак, убив¬ців, злодіїв. Тільки навесні 1733 року згадали про них, та не на радість їхню. З наказу гетьмана Апостола й генерала Наришкі- на та великоросійських і українських членів Військового Гене¬рального Суду ухвалено допитувати їх «под пристрастием».
Восьмого березня і відбулися допити... Донощикові перший кнут, отже били спершу салдатів «батогом в три переміни», та вони «утверждалися в самій своїй істині», що зробили правди¬вий донос. Узялися до Котляра, та й він теж своє обстоював.
Склав тоді Генеральний Військовий Суд екстракта, наді-слав його до Москви, до Контори Тайних Розискних Дєл... Ми¬нуло ще кілька місяців. Всі три арештанти сиділи в Глухові, не знаючи, не відаючи, що з ними буде. Як великих злочинців, не випускали їх зовсім нікуди: ні на роботу, ні милостині просити. Аж заздрість брала Котляра, як вертав коли ввечері його сус- іда-конокрад Іван. Цілий день ходила їх партія, скута в кайда¬ни, прохати милостині містом, і напрохали багато, бо був базар¬ний день, багато до Глухова приїжджих і селян, і міщан, і куп¬ців прибуло, і майже кожен не жалів копійки якої колодникам подати. Знали, що без цієї милостині з голоду подохнуть у тюр¬мі всі. Та одного дня не вернув Іван. Пішов він уранці та ще три колодники, а з ними два салдати... Напрохали за день чимало таки грошей, аж жалко було до тюрми вертати. Запропонував тоді Іван зайти до шинку трохи горло промочити. У салдатів теж душа не з лопуцька. Зайшли... і тільки вранці прокинулися п'яні салдати, а Івана й сліду нема... Тепер сиділи обоє заареш¬товані на гавптвахті...
Але те, що можна було для розбишак, для такого страшного злочинця, як Котляр, не дозволяли. Нікуди не виходив він, ці¬лими днями й ночами сидів у брудній підземній тюрмі...
Тільки 29 серпня 1733 року ухвалила Контора всіх трьох узяти з Глухова до Москви на допити.
Закуті в кайдани, охлялі, знеможені кількамісячним ув'яз¬ненням, поїхали всі троє на північ. Салдати вже не раді були, що й справу почали, та хоч є каяття, та нема вороття...
У Москві допитали їх трьох «порознь обстоятельно». На до¬питі Антіпін стояв на своєму, тільки заявляв, що «за багато-ми- нулим часом» не може точно сказати, як саме вилаявся Котляр.
На своєму стояв і Чорний, проте не визнавав своєї провини Котляр. Додав він тільки одну подробицю. Мовляв, як вернув із ратуші додому, побачив салдатів, то жінка-салдатка сказала: «Знати, тут содомський двір», а він і відповів: «У мене не содом- ський двір, хіба що ти — содомка», і з цього й почалася лайка.
Звели віч-на-віч Котляра й донощиків. Нічого нового ніхто не додав, і слів своїх ніхто не змінив. Прочитали тоді указа, щоб не розголошували, за що сидять, і розвели по тюремних «із- бах». Сиділи тут знову таки довгенько.
Тільки 21 березня 1734 року зробила їм Контора допит у за¬стійну і вдруге звела їх віч-на-віч. Та на своєму стояли всі троє...
Надходила черга для тортур, для катування, і перша черга була салдатська...
Тринадцятого липня привели всіх знову до застінку. Пер¬шого підняли на дибу Антіпіна. Коло диби стояв Котляр. Дали Антіпіну аж 25 ударів; заявляв він увесь час, що правдивий йо¬го донос, а Котляр, стоячи біля диби, рішуче заперечував свою провину. Вивели заюшеного кров'ю Антіпіна, ввели Чорного. Дали йому 22 удари, а Котляр стояв біля диби й «запирался».
Щось із два тижні гоїли салдати свої рани після допиту. Не раз і нарікав Чорний на Антіпіна:
—	 Це через твою жінку тут мучимось. Це ти мене до лиха та¬кого призвів, бодай тебе лихо не минуло.
Вчорашні друзі ставали ворогами.
Тридцять першого липня знову привели всіх трьох до за¬стінку... Ввели заразом усіх трьох.
Знозу підняли на дибу Антіпіна, і в той час, як повагом, по¬волі одмірював кат удар за ударом, біля диби стояли Чорний і Котляр. І знов таки всі три на своєму стояли:
—	 Говорив Котляр негожі слова!
—	 Лаяв царицю!
—	 Ні, не лаяв... то все наклеп... Клянуся Богом, не лаяв!
Вивели з застінку Чорного й Котляра — сьогодні минула їх
лиха доля, та напівпритомного винесли Антіпіна. Одразу по¬кликали до нього лікаря, не годилося ж, щоб колодник умер до закінчення слідства. У Тайній Канцелярії дуже дбали про здо¬ров'я таких колодників: і лікарі, і ліки були напоготові. Зате, якщо слідство скінчилося, як устигли вже все витягти з бідола¬хи, міг помирати без шматка хліба, без ковтка води. Ніхто не дбав про хворого ні на крихту.
Через слабке здоров'я Антіпіна настала перерва в допитах. Не можна ж було хорого допитувати, щоб не вмер на дибі рані¬ше, ніж скаже правду.
Тож тільки двадцять восьмого вересня відбувся третій до¬пит із тортурами. Знову дістав Антіпін 25 ударів, та легше було йому їх витерпіти, бо знав, що це останній раз. Адже раз доно¬щик витерпів три катування, то вже черга доходила до обвину¬ваченого. Так і сталося.
Помінявся ролею Котляр. Тепер уже він висів на дибі, а сал- дати стояли біля. Три рази: 28 вересня, 26 листопада і, нарешті, 11 лютого 1735 року мордували в застінку Котляра. Місця жи¬вого не стало на спині, від страшних мук став Котляр напівбо¬жевільний, та не змінив своїх слів, не признався...
Для Контори тепер настав цікавий процесуальний момент — і донощик, і обвинувачений витримали тортури, і кожен не змінив своїх слів. Як бути? Адже хтось із них правду говорить, а хтось — ні, а довідатися не можна. Як бути? А просто: покара¬ти всіх. Так і ухвалила Контора — заслати всіх до Сибіру, до Охотського острога на все життя...
Такий був присуд, але тут ще останню спробу довідатися правду зробила Контора. Усім трьом було об'явлено, «щоб во¬ни, пам'ятаючи смертний час і страшний Божий суд, нині або перебуваючи в Охотську, командирам об'явили саму істину, хто з них у тій справі винен, котрому за об'яву тієї його прови¬ни, і щоб неповинно хто з них у тому не терпів, вчинена буде особлива її імператорської величности милість».
Та на цю вудочку ніхто не впіймався. Всі троє стверджува¬ли старі свої зізнання! Отже, «за нерознятієм спора», так їх ус¬іх трьох і заслали до Сибіру.
Минуло кілька років. Померла цариця Анна. Після перево¬роту, що скинув із російського престолу немовля Івана, почала царювати дочка Петра, Лизавета. Отже 1741 року 15 грудня ух¬валено було випустити всіх трьох «для многолітнього її імпера¬торської величности здравія» на волю, з наказом усім явитися до Тайної Канцелярії. Швидко накази пишуться, та нешвидко діло робиться.
Тільки в кінці 1743 року прибув до Тайної Канцелярії Кот¬ляр. Знову допитали його про старе, хотіли таки дізнатися, хто ж справді винен, та Котляр і тут заявив, що ніяких слів лихих не говорив.
22 лютого 1744 року дістав Котляр пашпорта на вільний проїзд в Україну.
І через кілька тижнів у Чернігівського міщанина Семена Івановича Котляра відбувся веселий бенкет. Тож мов з могили до живих вийшов мрець. Більше, як десять років важких поне¬вірянь зламали, внівець обернули могутнє здоров'я Котляреве, став він тепер мовчазний, сумний, небалакучий, посивіло ко¬лись чорне, кучеряве волосся. Та теє страхіття вже минуло. Си¬дів тепер край столу й розмовляв статечно, поважно з сусіда- ми-ремісниками цеху ковальського, так, наче не було на світі страшних тортур, далекого Охотського острога.
АРХІЄРЕЙ І КАПІТАН
Спокійно, статечно, пробившись через юрбу вперед, майже до самісінького вівтаря, стояв капітан Кобилін... Це він уперше був у цьому Чернігівському соборі, де чимало чого дивувало капітана, що не так давно з Далекої Півночі прибув в Україну і тепер у Чернігівському полку збирав 1390 чоловіка на прикор¬донну охорону. Дивували його співи українським наспівом, ди¬вувало й дратувало навіть, як вимовляв диякон: «Господи, сла¬ва тобі» замість знайомого «тебе», дивували й деякі ікони нез¬вичайного письма... Та проте нічим не виявляв свого здивуван¬ня капітан... Стояв, услухаючись у співи, коли-не-коли кладу-чи на себе широкого хреста...
Сьогодні правив соборного молебня сам чернігівський архі¬єрей Іларіон з цілою купою чернецтва й попівства... Любив Іла- ріон урочистість більше над усе в житті, почував себе духовним владикою справжнім... Лунали слова молитов... Схиляли голо¬ви перед архієреєм попи та ченці... Нерухомо стояв він, мов статуя, у високій золотосяйній митрі...
Через розчинені двері лилося до собору тепле, напоєне сон¬цем літнє повітря... Долітали здалеку неясні звуки базарного шу¬му й неначе завмирали, зникали в переповненій людом церкві...
Скінчилась літургія, скінчився молебень, почали підходити до хреста... Пішов статечно, поважно й Кобилін... Ось уже й йо¬го черга... Та в цю хвилину — так розказував потім Кобилін — раптом почервонів увесь од гніву владика... Почервонів, за¬трясся... Остовпів Кобилін на мить, а архієрей закричав на всю церкву: «Ти, скурвий сину, ти недостоїн святого хреста... Ти церкву святу руйнуєш, хочеш з церков хрести зняти...»
Спопелів Кобилін з несподіванки, скам'янів увесь... Сотні очей мов пронизували його... Настала повна тиша в церкві... І в тій тиші лунали слова розлютованого архієрея:
—	 Хіба ти, Кобилін, хіба ти дворянин... Ти ж людей збираєш сам собою, не по указу...
Тільки-но спромігся Кобилін сказати, що збирає він людей по силі її імператорської величности указу, як знову ще дужче закричав архієрей:
—	 Чорт тобі, скурвому синові, дав указа! Покажи указ сам.
Швиденько, мов обпечений, вискочив із церкви Кобилін, а
архієрей пішов до келії.
На хвилинку затримав Кобиліна по дорозі Єлецький архі¬мандрит і теж із гнівом сказав:
—	 Зле робиш, капітане... без нас підданих береш і ченців під вартою держиш...
Та, не дослухавши до кінця його слів, Кобилін побіг далі...
Того ж дня по всьому Чернігову тільки й розмови було, що про сьогоднішню пригоду з капітаном...
Подав Кобилін донесіння майорові лейб-ґвардії Іванові Шипову, що в Сумах перебував тоді... Одночасно одержав Ши¬пов листа від архієпископа. Дуже скаржився в тому листі архі¬єпископ на капітана. Нарікав на те, що Кобилін, збираючи лю¬дей, просто таки, мовляв, ґвалтом, силою брав манастирських підданих, лаяв і бив ченців, заарештовував навіть манастирсь- ке начальство і ось, мовляв, за це він, архієпископ, пастерськи «изобличал» капітана, а ніяких лихих слів не говорив.
Пішла справа до князя Барятинського, що тоді керував над Україною... Зараз же полетіли донесіння «о предерзостных не¬которых словах архиерея» до Тайної Канцелярії.
Не чекаючи відповіді, Барятинський заарештував Іла- ріона...
Почалося слідство... Та уряд визнавав за краще не дратува¬ти дуже духівництва... Отже, 16 листопада з Кабінету імперат¬риці до Тайної Канцелярії надійшов указ дати наказа припини¬ти слідство... Навіть догану дістав від імператриці Барятинсь¬кий: «Нам зело неприятно и к великому нашему удивлению ка¬сается, что вы оного архиепископа без нашего указа под такой крепкий караул брать велели, не разсуждая, что из таких по¬ступков всякие следствия произойти могут».
Вийшов на волю архієпископ, розбитий, хворий... Опинив¬ся він замість Чернігівської архієпископії на покої в Києво-Пе¬черській лаврі... Та не судилося дожити властолюбному за¬пальному архієпископові спокійно свого віку... Спіткала його нова пригода...
Ще як був Іларіон у Чернігові, посварився він дуже з наміс¬ником Чернігівської катедри Сосіпатром. Улітку 1736 року по¬слав Іларіон Сосіпатра зі своїм служником Іваном Жиданови- чем до Польщі купити добру карету. Та доброї карети ніде не було, купили тоді архієреєві посланці великий антал канар- секту, скатертин, серветок і сукон, з тим і вернув Сосіпатр до¬дому... Та трохи згодом дійшли до Іларіона чутки, що Сосіпатр у Польщі про нього дуже лихі речі розказував. Подав тоді Іла- ріон до Чернігівської полкової канцелярії доноса, що ось чер¬нець Сосіпатр їздив за кордон до Польщі, і тому чи не мав він, Сосіпатр, з поляками «согласія»...
Дійшла справа до Канцелярії Міністерського Правління. Узяли Сосіпатра на допити в присутності Київського архієпи¬скопа Рафаїла. Заперечував свою провину Сосіпатр цілковито, викривав всілякі грішки архієпископові... А тих грішків в Іла- ріона було таки чимало. Суворий був він і не стриманий ні на крихту. Часто, правлячи службу, лаявся він щонайогиднішими словами, мов капраль який, бив попів, суворо карав за наймен¬шу провину, а сам виробляв казнащо. З привісок до ікон зро¬бив собі Іларіон цукерницю, з церковним майном поводився, як із власним.
Любив архієрей і випити, й погуляти. Навесні 1737 року ви¬їхав він з цілою купою своїх прибічників за місто. Там уже ра¬ніше слуги понапинали ятки, а над ними маяли прапори й ве¬ликий прапор, з яким ходять студенти... Там, у таких ятках, по¬чалося частування. Спершу все було гаразд: і цілуваннячко, і обійманнячко, як у добрих друзів, а далі сп'янів скажено архі¬єпископ. І ось раптом побачив він, що служник Ясинський не так вино розливає, розлютувався страшенно, наказав зараз же прикути Ясинського до гармати й тричі стрельнути... Розвіявся порох од пострілів, одв'язали Ясинського від гармати, та він оглух і збожеволів од страшної кари...
Такі речі розказував Сосіпатр. Закінчилося слідство... За-кінчилося нічим... Не було в Іларіона певних доказів на Сосіпа- тра, отже, наказав Київський архієпископ Рафаїл Сосіпатрові не сваритися більше з своїм духовним владикою, та, як кару за неслухняність, призначив сто поклонів... Запеклими ворогами стали тепер обидва ченці. Почав Іларіон і далі всілякі відомості про Сосіпатра збирати, та спіткав його арешт, хвороба і кінець- кінцем Печерська лавра...
Було то чудового теплого осіннього дня 1738 року. Не міг уже сам ходити Іларіон, розбив його параліч, тож наказав він служкам своїм Юськові й Гарасимові винести його на стільці в садок манастирський...
Поставили служки стільця біля печер, одійшли сами тро¬хи вбік, а їхній пан сидів, схиливши голову, пригадуючи дов¬ге своє життя... Чимало поставало в уяві чарівних картин ми¬нулого. Молоді літа, безжурне життя, далі манастир. Добре жилося там: і горілки, і риби, і всього іншого вдосталь. Згадав чорнооку міщанку, перелази, вузеньку хвіртку манастирсь- ку... Зітхнув, почав читати молитву, відганяти грішні приви¬ди грішного минулого... А перед ним розстилалась чудова картина. Широкий повноводий могутній Дніпро тихо котив свої хвилі ген-ген далеко на південь... Взад і вперед снували човни, чувся галас, сміх, співи, крики... А там за Дніпром ши¬рокий простір, там десь і Чернігів, там десь були кращі літа, а тепер, напівтруп, сидів Іларіон на стільці, і беззвучно шепо-тіли його уста чи молитви, чи прокльони, того б він і сам не сказав...
Зі своєї келії вийшов старезний дід, ієроманах Тимофій... Дрібненько, потихеньку ступаючи, підійшов він до архієписко¬па, склав руки, прохаючи благословити... Та застигла в повітрі рука Іларіонова. Побачив він перед себе свого лютого ворога Сосіпатра. Прийшов той на хворого, немічного архієрея поди¬витися, потішити себе, та тепер, як побачив архієрея, схилив низько голову й, удаючи побожну, захоплену людину, підійшов роблено-смиренно під благословення... Скипів зараз же Іла- ріон, схопив палицю від стільця і, згадуючи Сосіпатрову матір непристойними словами, замахнувся на нього... Мов обпече¬ний, одскочив Сосіпатр від архієрея...
Не влучив той у Сосіпатра... Розлютувався ще більше, почав кричати служкам:
—	 Ей ви, ану бийте його, скурвого сина. Він зрадник. Ось не¬забаром з Санктпітербурха мені його голову привезуть. — А по¬тім до Сосіпатра:
—	 Ти мене в Польщі називав блудником государиним!
—	 Неправда, не говорив я того.
—	 Бийте його, злодюгу... Бийте!..
Вибіг Сосіпатр із саду, а знервованого архієрея віднесли слуги до келії.
Щось із місяць думав Сосіпатр, чи робити доноса, чи не тре¬ба. Адже донощикові перший кнут, та кінець-кінцем надума¬вся. Подав 15 жовтня донесіння архієпископові Рафаїлові.
17 жовтня відбувся перший допит. Допитували генерал Румянцев та надісланий від Рафаїла ігумен Видубецького ма- настиря Тимофій...
Як звичайно, пішла справа далі до Тайної Канцелярії. Доки тяглася справа, сидів архієрей і чернець Тимофій-свідок у Ла¬врі під вартою, а донощик теж заарештований сидів у Микола¬ївському манастирі.
Послала Тайна Канцелярія по них секунд-майора Дмитра Поснікова, узяв той їх усіх та ще 3-х служників архієреєвих, повіз на Москву, але по дорозі одержав від фельдмаршала Мі- ніха наказа — згадали тепер усі Іларіонові гріхи — не завозити архієрея до Москви. Як писав Мініх до Ушакова Андрія Івано¬вича, той архієрей «многословен і зело продерзливой и так мнится ежели ево в Москву впустить, то не произошло б от не¬го по ево невоздержности какой пакости».
Та по дорозі до Москви в невеличкому селі Городні, де спи¬нилися арештанти, тяжко занедужав Іларіон і помер. Поклав його тіло секунд-майор у звичайну труну й наказав тримати труну в церкві в зручному місці, не ховати до наказу.
Привезли Сосіпатра й Тимофія до Москви. Між листуван¬ням архієрея знайшли два виписи від уряду ґродського Мозир- ського, де говорилося, що отець Королько (прізвище світське Сосіпатра), перебуваючи в їхніх краях, дуже ганьбив царицю, духівництво і хотів назавжди лишитися в Польщі. Почалося слідство, а тим часом на слідство, на допити, на тортури взяли слугу архієреєвого Корсакова, що вкрав архієреєву панагію.
Один раз він говорив, що загубив її п'яний, другий, що подару¬вав її жінці якійсь чи дівці, плутав увесь час...
Допитали Сосіпатра, допитали Тимофія й служників. Дове¬ли вони, що донос Сосіпатрів правдивий, що архієрей говорив негожі слова.
27 листопада робив Ушаков доповідь цариці в цій справі. Наказала цариця поховати архієрея, як простого ченця, а про живих ще мови не було. Минали тижні, сиділи заарештовані і служники, і ченці, і тільки 6-го грудня 1738 року наказала ца¬риця записати обох служників, Гарасима й Юська, в салдати. Гарасима так просто в Семенівський полк, ченців теж випусти¬ли на волю, але заборонили з Петербурга виїздити. Допитів більше не було, тож про них просто забули, і тільки 25 серпня 1739 року наказала Тайна Канцелярія послати Сосіпатра в Си¬нод, щоб його призначили в якийсь великоросійський мана- стир. ІДо ж до Тимофія, то ухвалив Ушаков з Остерманом од¬пустити його до Києва, дати салдата, щоб той довіз старого чен¬ця на місце і, як сказано в інструкції салдатові, «будучи в пути, озлоблення никакова к ему не чинить».
Так закінчилася чернеча сварка.
САМОЗВАНЕЦЬ МИНИЦЬКИЙ
Уже давно віддзвонили дзвони по всіх київських церквах, уже темна чорна похмура ніч своєю млою огорнула славне ста¬родавнє місто Київ, уже давно поснули всі, та не спав у своїй келії нестарий ще послушник Миницький Іван... Сьогодні вперше в житті бачив він, як на Подолі карали кнутом якогось розбишаку... Лилася струмками кров, шматками одлітало м'ясо... А спершу лунала непристойна лайка зухвалого злочин¬ця. Та далі не стало сили — і залунав майданом страшний сто¬гін. Заревів злочинець на ввесь майдан страшним ревом, під свист кнута, під крик ката...
І цей крик в єдине злився з брязкотом мідяків... Тож побож¬ні люди для спасіння своєї душі кидали на поміст хто копійку, а хто й дві... Страшна, нелюдська музика... Стояв Миницький і тремтів. Зомлів би, коли б не сусіда, старий чернець. Вернули мовчки вдвох додому...
Як ішли, розказав чернець, як він дванадцять років тому був у Почепі, і як там одного дня на майдані поставили кам'яного стовпа із спицями... Увесь нарід дивувався, на що це, що з того буде?.. Та одного ранку зігнали ввесь Почеп на майдан. Вий¬шов до стовпа якийсь майор і почав читати указа... Зрозуміли тільки, що якийсь салдат Сєміков назвав себе царевичем Олек¬сієм і що його за це страчено. Дав далі майор якогось наказа, і два кати відразу настромили на спиці чиюсь голову... Страшни¬ми очима дивилася голова на юрбу... Видно в тяжких муках по¬мерла людина... Жах, одчай, страшний, глибокий, тяжка мука поклала свій слід на обличчя... Повіяв вітрець, розпатлав ще більше сиве волосся, захитав трохи голову й повіявся далі... А юрба стояла, мов заклякла від скляного погляду страшних очей...
Прийшов до себе в келію Миницький... Жило їх троє напів- послушників, напівробітників. Ось уже який рік блукав він по манастирях, та ніде в ченці його не приймали, бо ж саме тоді ще в силі були укази, щоб у ченці всякого без дозволу окремого не постригати. Отож ніде й не міг він спинитися надовго, мусів жити за робітника, за наймита... Сьогоднішня картина та й опо¬відання старого ченця не-виходила з голови, ніяк не міг їх забу¬ти. Ліг спати, та стало страшно. Прокинувся... Темна вузенька келія... Крізь невеличке віконце ллється несміливе місячне сяйво... По кутках хроплять натруджені робітники...
Походив трохи Миницький по келії, та й знову ліг спати... І сниться йому, наляканому денним страхіттям, дивний страш¬ний сон: приходить до нього Христос і каже: «Піди, явись сві¬тові, об’яви про себе, що ти цар Олексій Петрович. Ти на це ро¬дився, і викорени Польщу, щоб прийшли до єднання віри...»
Обливаючись холодним потом, прокинувся Миницький. Згадував сон. «Було видіння. Я — Олексій Петрович... Така Бо¬жа воля...» Заспокоївся трохи, ліг спати, та до самісінького ран¬ку не міг заснути. Давили його важкі сни, страшні привиддя. Тільки над ранок заснув трохи.
Прокинувся... Згадав учорашню ніч, аж страшно стало... Ці¬лий день ходив, не знав спокою... Надійшов вечір. Спитав ста¬рого ченця:
—	 Який був царевич Олексій?..
Перелякався старий:
—	 Не слід про це говорити... Пішов проти батька й загинув... Кажуть, помер від тортур... Та краще про це мовчати...
Ще жахніше стало Миницькому. Хоч і чув він раніше трохи, як був ще в Польщі, про цю подію, та сьогодні чомусь кожне слово про царевича Олексія здавалося страшним, зловіщим... Не минуло даром Миницькому перебування по манастирях. Тверда була його віра в різні привиддя, чудеса, віщування. Був він такий, як і все чернецтво, — суєвірний, темний...
Настала ніч... Тихо котив Дніпро свої сріблясті хвилі... Лу¬нали на Печерському вигуки вартових... Десь далеко з міста до¬літало дирчання. То на вулицю вийшла нічна сторожа... Сто¬млений за день, змучений, ліг спати Миницький. Тільки-но за¬снув, як знову той сон... Увесь день же думав про те, тож і не дивно... Та перелякався Миницький ще більше, і знову застука¬ло, забилося швидше серце, прокинувся...
Тільки розвиднилось, тільки почала Лавра прокидатися, ранкові шати одягати, як, мов божевільний, вискочив із келії Миницький і побіг до свого знайомого — вченого ченця Іоакін- фа Максимовича, та розказати йому до ладу не зміг...
Минуло кілька тижнів. З Києво-Печерської лаври опинив¬ся Миницький узимку в січні 1738 року в невеличкому сільці Ярославці, Київського полку. Звідси хотів він та ще кілька та¬ких бурлак, як і він, іти за Десну ліс рубати. Та настали холод¬ні дні: мусіли кілька день у Ярославці перебути...
Від того страшного дня, від першого жахного сну не стало спокою в Миницького. Був він і завжди метушлива, до краю нервова людина, а тепер і зовсім божеволіти почав... Ждав усе хвилини, щоб об'явити людям, що він царевич, прийшов їм на допомогу... Ця думка мучила, пекла його. Швидше, швидше треба робити. Годі вагатися, годі ждати... Час уже настав об'явити світові...
Так минуло кілька день... І нарешті насмілився Ми-ницький...
Кому сказати? Найперше попові...
Послав Миницький одного з своїх товаришів до попа...
Минуло півгодини тяжкого чекання. До хати ввійшов міс¬цевий піп Гаврило Могила. Попрохав Миницький вийти всіх із хати, бо хоче з попом про велику таємницю, про важливу річ говорити.
Вийшли всі, лишилися насамоті піп і Миницький. Почала¬ся розмова.
— Я — цар Олексій Петрович і ходжу багато вже років як старець. Піди, об'яви це в церкві перед усім народом. Хоч мені смерть чи життя буде, тільки б усім явно було, що я цар Олек¬сій Петрович справді. А як це в діло піде і Господь подасть ме¬ні щастя, я тебе тоді не покину. Зустрінь мене в церкві з хре¬стом і з корогвами, бо ж пишеться про мене, щоб я з’явився в Москві з болгари, однак все одно, що замість болгар із малоро¬сійським народом явлюся, а як не зробиш по-мойому, то одру- баю тобі голову...
Темна, несподівана була смерть царевича. Багато про неї по¬голосок ходило, багато чуток всіляких. Дехто вірити не міг, щоб цар Петро на рідну дитину руку підняв, замордував на тор¬турах, отже, вірили, що царевич не вмер, він десь є і колись прибуде, а тоді, мовляв, настане край пануванню дворянсько¬му, стане краще жити на світі. Ще за життя царевича велику надію покладало на нього попівство всіляке, тож знали, що ца¬ревич до старого схиляється, до звичайного, старомосковсько- го життя...
Тож не дивно, що піп невеликого глухого села відразу пові¬рив Миницькому... Умів той говорити, та й у кожному слові йо¬го бриніла певна, непохитна віра.
Поклявся піп, що зробить усе, чого тільки Миницький по¬бажає... Скінчилась розмова. Побіг піп швиденько до наказно¬го сотника Баришевського Андрія Полозка, розказав йому все чисто. Задумалися обоє... Порадив піп Полозкові:
—	 Іди... Розкажи сотникові Климовичеві... Може й він до ца¬ревича пристане.
Побіг Полозок, узявши з собою хазяїна, де Миницький сто¬яв на квартирі, а піп знову вернув до Миницького... Знову по¬чалася розмова, знову переконався піп, що сидить перед ним не хто інший, як справжній царевич.
Убіг Полозок до Климовича.
—	 Царевич Олексій у нас об’явився... Він був у вас, вашесть, у робітній команді...
—	 Який царевич?.. Негайно заарештувати, забити в колодки й до сотні привести. Забув чи що, скільки таких царевичів пе¬ребувало?..
Мов куля, вилетів Полозок із сотникового дому й мерщій до Миницького... І довго того вечора тривала розмова... Новоявле- ний цар розмовляв із своїми першими прибічниками. Непохи¬тна віра, щире, тверде переконання Миницького захопили й напівписьменного Полозка, й сільського попа з дячків-пиворі- зів Гаврила...
Настав ранок. Ще вдосвіта захвилювалося все село...
«Царевич у нас на селі об'явився... Царевич!» — стоустими чутками відгукнулося село, і не встиг прокинутися Миниць¬кий, як уже в хаті зібралося повно люду... Мріяла надія, коли царевич так близько, так довго жив серед простого люду, не зречеться ж він, ставши царем, того люду, не віддасть його пан¬ству на поталу...
Прокинувся Миницький і згадав, що настав уже час діяти. Насамперед, послав він по салдатів, що стояли па пошті в селі... Прийшли салдати. Вийшов їм назустріч Миницький.
—	 Я — цар Олексій Петрович і ходив по різних місцях, а ни- ні я просто про себе об'являю. Послужіть мені вірою й пра¬вдою, як служили батькові моєму, а я вас за це не забуду.
Попадали салдати на землю навколішки... Почувся плач у юрбі... Заплакали й салдати.
—	 Хоч і до більших наших бояр дійде, хоч донесеться й до самої цариці, ми готові за тебе стояти...
Перша велика перемога, і радісно, схвильовано, ласкаво за¬говорив Миницький:
—	 Устаньте... Я знаю, чого вам треба... Буде незабаром ра¬дість: з Туреччиною складу мир вічний, а вас, у травні-місяці, всі полки й козаків пошлю в Польщу і велю всі землі вогнем па¬лити й мечем рубати...
Минуло півгодини. Стало повне подвір'я люду... З сусідніх сіл та хуторців верхи, санками прибували селяни...
Урочиста тиша панувала і на подвір'ї, і в хаті. Там впівголос радився Миницький з попом. І раптом почулися постріли... За¬метався, мов ранений вовк, по хаті Миницький... Швидко, мов блискавка, вилетіли на подвір'я салдати... Мить — примкнули багнети до рушниць... Ще мить — і кинулися на надісланих від Климовича козаків... Ще мить, і почали тікати козаки... З хати швиденько вийшов, благословляючи нарід, піп Гаврило і ру¬шив до церкви...
Задзвонили дзвони, як на Великдень... Загуло село... Біля церкви тиск люду. Не чути жартів. Може ж надходить визво¬лення, може ж краще життя почалося...
З хати, оточений салдатами, твердими кроками вийшов Миницький. Від бурхливих подій, від безсонної ночі крутила¬ся йому голова, хвилинами ставало млосно. Ось наче от-от роз¬криється під ногами безодня... Та проте йшов уперед, до цер¬кви...
Задзвонили дзвони ще бадьоріше. На паперть у світлих ри¬зах із хрестом на блюді вийшов піп Гаврило, а за ним найпо- божніші парафіяни повиносили корогви церковні, охрести.
Наблизився Миницький до паперті. Рішуча хвилина... Сот¬ні очей, сотні поглядів... Зійшов по сходах, узяв з блюда хреста, приложився... Захрестилася дрібно, часто юрба... Перехрестив¬ся піп Гаврило, підійшов ближче до царевича, приложився до хреста й поцілував царевичеві руку... Мов у напівсні, з хрестом у руках увійшов Миницький до церкви...
Сяли лямпади перед іконами, великі воскові свічки лили багате світло в невеличкій темній церкві... Розчинилися царсь¬кі врата, і тією ж нешвидкою ходою ввійшов Миницький через врата до вівтаря, узяв з престола Євангеліє і з хрестом та Єван- гелієм у руках став на вратах...
Наекзальтована незвичайними подіями юрба впала навко¬лішки. Почувся плач...
Почав піп служити молебня. Мов укопаний, стояв Миниць¬кий на вратах... Ось воно, ось коли теє давнє видіння справджу¬ється... Один по одному підходили селяни до Миницького. Цілу¬вали хреста й його руку... Стояв Миницький нерухомо, мов не він, а хтось інший, чужий, стоїть ось тут у церкві, приймає поці¬лунки... Не вражали його й заклики попові: «Помолимося про благовірного государя нашого царя Олексія Петровича й про го¬судариню імператрицю Анну Іванівну, й про государиню цеса¬ревну Лизавету Петрівну, й про государиню принцесу Анну...»
Десь далеко-далеко линули думки Миницького... Це тут не він стоїть, це не він, а царевич Олексій Петрович...
Минали хвилини. До вівтаря прокрався Полозок. Тільки що бігав він повідомляти сотникові Климовичу про події в цер¬кві... І вірив він, і не вірив в успіх справи, тож про всяк випадок перед сотником удавав, що й він проти самозванця. Тепер вер¬нув він від сотника і стояв у вівтарі, слухаючи, як від хвилю¬вання тремтить голос попів, як хвилинами спиняється він, на¬че вперше править молебня.
Закінчився молебень. Почав читати піп акафіста святому Миколі... Та не встиг дочитати. Мов буря, влетів до церкви сот¬ник Климович. Не встигли й опам'ятатися салдати, що стояли з рушницями біля вівтаря, як оточили їх козаки. Ударом кула¬ка збив хтось із ніг попа... Знявся страшний галас у церкві. Су¬нув нарід тікати, а Миницький наче застиг на місці...
Мов лютий звір, кинувся Климович до нього. Хвилина, дві. Опинився Миницький вже на паперті, оточений козаками... Не розумів нічого, що діється, тільки боліла дуже голова від удару палицею...
Штовхаючи, глузуючи, потягли козаки попа й Миницького на квартиру до Климовича... Охоплений жахом, розбігався на¬рід, не чинячи опору. Після невеличкої бійки біля вівтаря пов'язали козаки салдатів і теж потягли з собою.
Настав вечір. Сумний, страшний, невеселий... Збиті до кро- ви, сиділи арештанти, забиті в колодки так, що й поворухну¬тись не можна. Мовчки сидів Миницький. а поруч, клянучи свою долю, напівлежали салдати... Привели й кількох селян — перших, хто під руку Климовичеві попав. Страшне, невідоме майбутнє гнітило душу... Не справдилося видіння, обдурило...
Минуло кілька днів... Минув тиждень... І настали для всіх заарештованих страшні дні. Опинилися вони в Тайній Канце¬лярії. Щодня тягали їх усіх на допити, щодня брали на торту¬ри... Не жаліла Тайна Канцелярія ані кнутів, ані диби, ані роз¬печених кліщів. З Миницького вже перші два допити зробили каліку. Не міг він руки піднести, а тіло все вкрите було страш¬ними ранами... А з третього допиту вернув він цілком божевіль¬ний. Сидів у кутку й плакав. Хвилинами розмовляв з кимсь не¬відомим, нарікав на нього, лаявся гидкими словами...
Цілі потоки, цілі калюжі крови вимітали після допитів служники... Давно вже не чули стіни застінку стільки криків, стільки благань, стільки прокльонів... Кожен ранок ніс в’язням нові муки, нові страждання... Минали дні... І надійшов, нареш¬ті, присуд.
Кілька день у Москві та Петербурзі, на страх іншим, батога¬ми, кнутом карали всіх, хто того дня в Ярославцях був і під ру¬ку або на очі Климовичеві попав... З дерев'яного, залитого кров'ю помосту стягували кати напівтрупи, а далі чекали на цих бідолашних «злочинців» довголітнє заслання або ж ка¬торжна робота... Та це ще була «милость» царицина...
Гірша кара спіткала салдатів Новгородського піхотного полку Маскуріна, Ануфрієва, Шурлаєва, Мікуліна й Козлова, що охороняли, боронили самозванця, що обіцяли йому вірно служити, — їх разом із отаманом села Кучаківки Осипом Куча- ківським, який теж пристав до самозванця, страчено на горло в Петербурзі...
Та ще страшніша кара чекала на решту підсудних -найго¬ловніших винуватців...
Одного дня, в неділю вранці, до Ярославця прибула велика козача команда. Того ж дня прийшло кілька піших та кінних сотень російського війська. Після служби прочитав новий піп, що завтра вранці відбудеться кара над «злочинцями», що все село мусить прийти, подивитись, як карають ворогів царици¬них...
Надвечір двома візками під сильною охороною привезли й засуджених на страту... Гірко заплакав піп, побачивши село, де прожив мирно, спокійно стільки років... Нерухомо, байдуже лежав на візку Миницький. Боліли викручені руки, щеміли ра¬ни, крутилася голова...
Настав вечір. Село мов принишкло. Не співали того вечора дівчата, поховалася й молодь, і старі по хатах, страшну ніч пе¬реживали селяни.
Зійшов місяць, і в його мертвому сяйві страшні якісь поста¬ті сновигали майданом... Цілу ніч цюкали там сокири, чулася тиха розмова...
Минула ніч... Остання... Над ранок вилетіло з села кілька сотень салдатів і козача команда. Минула година-дві, й ожило село. З усіх хат на майдани виганяли всіх чисто, ба навіть дітей малолітніх... Ще півгодини, і потяглися з сусідніх сіл селяни. Звідусіль зганяли людей дивитися на страту...
Задзвонили дзвони в церквах по мертвому... Заплакали діти та жінки... Захвилювалося людське море на майдані:
— Ведуть!.. Ведуть!..
Із свічками в руках під похоронний дзвін ішли засуджені на страту. Попереду під руки два салдати вели Миницького. Скляні очі його дивились кудись далеко-далеко вперед, наче не бачили страшних приготувань на майдані. Позаду йшов піп Га¬врило, обдертий, напівголий, блідий, страшний, мов привид... Вітер розпатлав його сиве пострижене волосся... Гірка усмішка кривила уста...
Позаду йшов Полозок та салдат Стрілков, найретельніший з усіх салдатів прихильник самозванців, і ще далі позаду про¬сто тягли козака Павла Малмегу, хазяїна квартири, де жив Ми- ницький...
Замовкли дзвони... Процесія наблизилася до місця страти... Там серед майдану стриміли високі палі. Поруч стояли коле¬са...
Зблід страшенно Малмега, закричав у передсмертнім одчаї на ввесь майдан... Залунав по всьому майдану плач... Та струн¬кими лавами стали салдати. Не було порятунку... Надійшов смерти час...
Прочитав урядовець указа. Наблизилися кати до Малмеги, звели його на дерев'яний поміст... Почалася кара... Закричав знову божевільним диким криком Малмега... Одрубали йому ногу, а далі поклав кат його голову на дерев'яний обрубок... Цюкнула сокира... Покотилася голова...
Надійшла черга до Полозка та Стрілкова... Карали їх одно¬часно. Глухо хвилювався майдан... Уже не стримуючи себе, плакало жіноцтво... Відрубали кати спершу праву ногу, потім ліву руку, потім ліву ногу, праву руку... І вже в неживих людей, а обрубків без рук, без ніг, заюшених кров'ю, одрубали голови... Зібрали зараз же кати руки, ноги й голови, повтикали їх на па¬лі, а тіла з розгону покидали на колеса...
Три страшні голови дивилися на юрбу, а внизу стояли Ми- ницький і піп Гаврило...
Дав знака рукою якийсь офіцер, і підвели кати обох до двох гострих високих паль, звели по драбині догори, підняли над па¬лями і з усього розгону посадили... Закричали обидва нещасні... Гострі палі пронизали тіло, порвали внутрості й вийшли в Ми- ницького десь коло горла, а в попа позаду із спини.
Забився в передсмертних конвульсіях Миницький... Кілька хвилин — і затремтіло все тіло. Не стало самозванця... Та ще кілька годин до вечора мучився піп Гаврило.
Настала ніч... Зійшов місяць... Налетіло гайвороння на тру¬пи... По хатах принишкло все живе. Страшні, жахні сни снили¬ся тієї ночі... Страшною пусткою стояв майдан...
Так боронила свого престола цариця Анна...
ДЯДЬКО Й ПЛЕМІННИК
Страшною лютою смертю покарали самозванця Ми- ницького, що насмілився назвати себе царевичем Олексієм; на палі, в страшних невимовних муках сконав він, а разом із ним і піп Гаврило Могила, і салдат Стрілков, — його перші прибічники й помічники.
По всій Україні пролунала чутка про страшну кару, про те, що в Ярославцях Київського полку на палях і досі стримлять висхлі тіла покараних. Пошепки розказували один одному люди про страшну подію в Ярославцях, кожен боявся й слово жалю вимовити, щоб і самому, коли не на па¬лі, то десь далеко в Сибіру на засланні не опинитися.
Та довелося Тайній Канцелярії ще з одним відгуком са-мозванства Миницького поквитуватися, ще раз ізгадати й Миницького, й попа Гаврила.
Невеличке місто Козелець, невеличке й непоказне, дар-ма що доля судила йому бути полковим містом усього Ки-ївського полку... Кілька церков, базар із крамними ятками, садки та гайки навколо міста — тихе спокійне життя... Та були й тут свої бурі, свої радощі, свої веселощі, свої сумні-ви...
Ось уже з півроку, як посварився панотець вознесенсь- кий Петро Гобатинський з небожем своїм дячком Андрієм Барановським. Посварився, та ще й як! Люті вороги стали один одному... І все через дівку Дарівну... Що правду хова-ти? І моторна, і весела була тая Дарівна. Упадали коло неї й паничі з полкової канцелярії, і офіцери з місцевої невелич-кої залоги, та й духовні особи, як бачимо, теж задніх не пас¬ли... Посварилися дядько й племінник і почали один одно¬му яму копати... Гріхів, і маненьких, і великих, в обох було чимало. Любили обоє й чарку якусь зайву випити, й до жін¬ки якоїсь прихилитись, про всякі буденні справи, як от служба в церкві, забувши... Та, звичайна річ, підтоптаному панотцеві наввипередки з небожем бігати не годилося, і мо¬лодий ще парубок Андрій Барановський скрізь, де попав, глузував із свого дядька, висміював, нахвалявся навіть би¬ти... Та спіткало молодого дячка, нині канцеляриста, лихо — уночі застукав був його один із козаків козелецьких, вер¬нувши несподівано додому, біля жінки... Страшна то була хвилина... Ледве встиг вискочити в вікно молодий парубок, не потрапив навіть кожуха свого вхопити... Так, роздягне¬ний, і додому добіг, а на ранок по всьму Козельцю тільки й мови було, що про цю нічну веселеньку пригоду. Почув про це й панотець Петро, зрадів дуже...
— Аж тут, — мовляв, племінник у руках моїх, аж тепер я помщусь, як схочу...
Того ж дня ввечері написав панотець довгого, просторо-го доноса Київському архієпископові Рафаїлові... Суворий був той владика, не милував своїх підлеглих попів, карав, як хотів: і на цеп брав днів на кілька, і батогами бив, і на важку роботу до манастирів завдавав...
Цілком слушно сподівався отець Петро, що й племінни-кові його доведеться від високопреосвященного якоїсь лас-ки скуштувати... Та зараз же довідався про цього доноса й Барановський. Зрозумів, що за того кожуха та й ще за всіля-кі інші речі чимало канчуків скуштує від високопреосвя-щенного... Зрозумів і вирішив лихові запобігти.
—	 Може ж ще дядько доноса не відіслав, може ж він ще й схаменеться.
Йти прохати дядька не хотілося, отже треба його заляка-ти. Мовляв: «як ти на мене, так і я про тебе чимало знаю»...
Увечері 1 грудня, як полягали всі в домі спати, розстелив Барановський на столі папери, загострив добре перо й цілі¬сіньку ніч просидів... Написав раз листа дядькові... Прочи¬тав — не так. Написав удруге — ще гірше. Аж надранок, змо¬рений, стомлений, Барановський закінчив своє писання... Прочитав, посміхнувся:
—	 От тепер поткнися доноси робити.
Устав, потягнувся задоволено й посипав листа піском швиденько, сяк-так попоїв трохи й спокійно ліг спати...
Уранці 2 грудня, коли панотець порався на стайні, почув він: гавкає й гавкає собака. Видно, хтось чужий у двір захо¬дить... Глянув, так і є: паламар церковний... Привітався, дає листа... Узяв панотець.
Глянув: знайома рука. Розгорнув... Почав читати... Про-читав кілька рядків, почервонів, кинув папера додолу і, мов навіжений, почав ногами топтати. Ніколи ще не чув пала-мар таких чудових лайок, як оце сьогодні... Згадував пано-тець усіх родичів Барановського й його самого, згадував, як тільки міг... Подався переляканий паламар з двору, аж тоді трохи заспокоївся панотець, узяв знову папера, пішов до ха-ти... Прочитав знову швиденько всього листа і, не пам'ятаю¬чи, що робить, з пересердя кинувся до полкової канцелярії...
У невеличкій горниці полкової канцелярії було дуже ве-село. Полковник поїхав на свій хутір полювати, тож якось легше себе почували паничі-канцеляристи, ціла зграя, що здобувала собі писарської науки та життьового досвіду, як з чорного зробити біле і що за це треба взяти... Тільки-що розказав молоденький Єсимонтович прегарну історію, як п'ятдесят років судилися пани Свічки з Маркевичами й до- судилися, що не в одного судді та підсудка нові хуторці по¬виростали, що не один десяток червінців і Свіччиних і Мар- кевичевих по чужих судетських кишенях опинився... Хотів був щось розказати старший канцеляриста, як улетів, мов буря, панотець Петро.
—	 До пана полковника маю справу!
—	 Нема його!
—	 Скажіть панові судді, що справа негайна!
Вийшов суддя, привітався, узяв листа, почав читати:
Мосцъ отче Петр Гобатинский презвитер Вознесенскій .
Узнавал я вас до сих пор себе за приятеля и благодетеля а ньінЄ вы изволили на мене писать в дому некоторого чело¬века имянем Ивана доношение к его преосвященству, пред¬ставляючи резоны будто мене в некотором дому поймали в котором может быть обмилитесь ибо мне идущему с канце¬лярій потера оного кожуха зділалась також и протчіе резо¬ны, на которые вами представляемые резоны можем к его преосвященству свидетелей поставить которые пред его преосвященством резоны могут быть вменены в неправду.
А особливо против ваших резонов в ответствие готов и нЄсколко могу з свидетелми представить на вас резонов, а имянно.
1
На празник Андрея Первозванного в хат'Ь нашей с Ма- рьею Клюповною нечтось делали, что ієреім действовать отнюдь не подобает.
2
В подпорутчиці Новгородского пехотного полку шта¬нов одбігти изволили, которые во свидітелство и н(ьі)ні в мене содержутца.
3
Майя 2 подчас имянин Еремы Даренка некоторыйсь му-жик з Лихояиток приходил к вам, дабы его жені дан был са¬крамент, к которому мужику шедши зайшли к Веремисі просячи подводы оные евхаристие в каптурі содержуя за неданные же вам от Еремихи подводы розсердясь несколь-ко крат по столу оные евхаристие с каптуром бросали.
4
Да на обретение Честные главы на проскомідіи и молеб-ні нас со всем родом проклинал, а ввечеру валясь поромну мертво пьян звонил на вечерню а оных пришедших людей к церкви к Жабокрицкой отправлял, а внутрь церков не пу-щал.
5
А правилами святых отец в Труллі написанными за тво-рящих обиду и пакость а паче священником не проклинат но молитися а паче же не пьянствовать повелевает.
6
В некоторые ж поминалные суботы по понахиді ні кото-рых жен поил коливом церковною ложкою и женским чере¬виком плясь з принесенного для отправы над умершими ко¬лива.
7
Да несколко раз всем видимо было что з жен поздирав-ши очипки сам в женское платье и кибалку неединократно убирался за которое повелевает быти извергу.
8
Подчас бытности твоей под валом с некоторыми людми которые люде вам штаны і сорочку обирвавши на шматье подрали а подравши тебе иншую дали.
9.
Також священнику быти не подобает в лихоимании яко вы изволили в Оврамихи і Янихи брать напрасные денги что последствіи в Канцелярій явилась неправда.
10
А понеже по многим яко и нам самим под совестию хри-стианскою сказавши что неединократно скорбя за розпо- пою Гаврилом которой безсовестной последовал плуту и злодію самозванцу Ивану Миницкому которому роспопі- ты обещался за него умереть.
И
Да оного же показаного роспопы вещи в себе содержал и оного под караулом еще содержащегося пищею и одеждою доволствовал.
12
А что денно и ночно пьянствуючи валялся то всем уже есть видимо явно.
13
Подчас будучих в вас христин и дьяков співающих дьяк Грицик ишол от вас совокупившись з Даровною в дом еі за которую в слід ій біжал и бил еі по щекам многожды ко-торой побои небезнадежно от вас произошел как вы бы с нею без знаемости не были.
14
Да оной же жені неединократно драл на ней сорочку с пазухи додолу також і плахту, которого ієрею ділать не по-добает.
15
Да оную же Даровну просил вашець в церкви как никого не було что же вы діти зо мною попрежнему кланяючися оной до ног,
16
За вышеписанную ж Даровну яко от дьяконства отста-вил, так и н(ьі)ні гонити и зла творити мне не перестаете.
17
Да из оною вышепоказанною порутчицею чрез несколь-ко ночь водился по шинкам з музыками.
18
А что за касаніе твое куда не надлежит нікоторая жена за волоса рвала и по щокам била то и н(ьі)ні до глаз ваших скажет.
19
Також на вечерниці приходя раз нісколко людей лякал и розгонял к которому игрищу священнику итти не надле-жит.
20
Многие в церкви непорядки и розгоны бывают яко то подчас вінчання по улицам з патрахилем за школниками гонился а особливо на протчих людей проклятие на прот- чих же отлучение в церкві ділаете которого іереім кроме единым архиереім дійствовать не позволено.
Того ради вам оные пункты представляю аще вы по свое¬му умышлению или иных наущению к его преосвященству доношение по давной своей на мене злости з вышеписанны- ми резоны представите то сиі положенные пункти В ОТВІТ вам будут принесены ибо всяк человік в мирі снабдівает темная и нєвіст кому собирает я, а паче о красоті богатства аще ли же и бога подобострастен ли убогому не бывает роз- судив себе сие за благо лучше по моему мнению єдиную часть порахіи содержати нежели обоих лишитися я же о бозі моем от враг моих спасуся спомни и сие яко пара єсть а не человік ибо яко пара исчезает тако дух с человека сходит.
Канцелярист Андрей Барановскій.
Дочитав поволі суддя полковий листа. На хвилину на-стала мовчанка.
— Почекайте, панотче... Покажу листа панові обозному... — І десь зник у сусідній горниці.
Минуло кілька хвилин. Знялась якась метушня... Стур-бувалася вся полкова канцелярія. Де ж пак, у листі говори-лося про самозванця Миницького, а через нього чимало ж клопоту мали полкові старшини...
Не довелося вже панотцеві додому вертати. Не випусти-ла його полкова влада з канцелярії... І вже на ранок, ще не сходило сонце, двома санками на Глухів їхали: попереду дядько, а позаду небіж. Коло кожного сиділо по два козаки... Наказав їм пан обозний ні про що ані слова не говорити з арештантами та дивитися пильно, щоб часом арештанти не втекли куди-небудь... їхали мовчки... Гнітюча тиша... Ось уже зник з обрію Козелець... Простяглася далі дорога на страшний тепер для обох арештантів Глухів... Кожен крок, кожна година наближала до страшної Канцелярії Міністер¬ського Правління...
Прибули до Глухова. Прийшов вартовий капраль, при-йняв арештантів... Опинилися обидва на місцевій гавптвах- ті, посадили кожного окремо... Жалкував тепер дуже піп, що, не розшолопавши, в чому річ, мов дурний, сам себе до такого лиха допровадив... А Барановський аж пальці гриз від злости. Не думав він ніколи, що його дядько такий ду-рень, що листа його владі віддасть, сам на себе, по суті, до-носа зробить.
Узяла Канцелярія Міністерського Правління на допити арештантів... Не цікавило її анітрохи, чи пиячить піп Петро, чи б’ється на вечорницях, чи порушує сьому заповідь і стри¬бає в гречку досхочу, чи він найсвятобливіший з усіх ієреїв. Не про цнотливість отця Петра йшла мова, а про його зв'яз¬ки з розпопом Гаврилом. Хоч-не-хоч, а мусів тепер Бара- новський свого дядька топити... І зі слів його така картина поставала:
На другий день, як скрізь, по всіх церквах козелецьких, прочитали указа про страту Миницького й розпопа Гаврила, довелося йому проходити повз дядьків двір... Біля воріт — побачив він — стояв дядько й розмовляв із гістьми. Був тут диякон Спаської церкви Павло з жінкою та його, Баранов- ського, мати. Запрохав піп зайти всіх гостей і його, Баранов- ського, теж, до хати... Як годиться, випили трохи горілки, а далі запрохав він, Барановський, усіх до себе в гості. Пішли гуртом... Та як підійшли до Вознесенської церкви, почав піп ні з цього ні з того плакати...
І почалася тут у дядька з небожем цікава розмова:
—	 Чого це ви плачете?
—	 Та це я по розпопу Гаврилу, що його оце страчено в Ярославці... Це ж мій учитель... Та як був він у селі Ярослав- ці попом, то жили ми між собою братерськи.
—	 Та тепер же він, Гаврило, вчинив безсовісно... Не слід по ньому плакати...
—	 Ех, жалію я його й плачу, пом’янувши стару нашу дружбу, як ми з ним раніше жили дружно... І не ждав я, й не думав, щоб він пристав до шахрая-самозванця. Я б перше на себе смерти сподівався, ніж, щоб він так зробив... Адже він,
Гаврило, був людина вчена й розумна, а нині пішов за лихо- дієм-самозванцем.
Зараз же звернула увагу Канцелярія Міністерського Правління, що Барановський у своєму листі писав, що, мов-ляв, піп Петро обіцяв і вмерти за розпопа, а тепер трохи ін-ше говорить... Мусів признатися Барановський, що таких слів, як писав у листі своєму, він від дядька свого не чув.
—	 Та проте, — розказував далі Барановський, — дійсно таки дядько допомагав заарештованому розпопові. Адже, коли розпопа під вартою везли через Козелець і тримали в дворі міщанки Кучихи, то піп Петро купив на копійку буб¬ликів, прийшов до того двору й подав у вікно... А далі, коли розпоп попрохав якоїсь одежини, то піп зняв із себе ряску й віддав... Але тут прийшов офіцер, наказав потрусити попа, побив його й вигнав.
Чув ще Барановський, що в попа є й казан розпопів... За-питав далі суворий начальник над Канцелярією:
—	 Чому ж ти так довго не доносив?
—	 Не доносив, бо він мені дядько... А листа написав по¬пові, лякаючи його, думаючи, що він «по свойству» ніде не об'явить...
Привели на допит потому й попа... Трохи інакшу карти-ну малював він у своїх зізнаннях...
—	 Як підійшли ми до церкви, то сказав я небожеві, що хоче пристати до парафії ще в попи зять Лугової попаді, і так мені прикро стало, що почав плакати. Питає в мене не-біж: «Чого плачеш?..» По парафії, кажу йому, — та ще чув, що колишнього мого друга Гаврила страчено, а той же Гав-рило при моєму дядькові був ще за паламаря, і жили ми братерськи.
—	 Не треба плакати!
— Та жалію я його. От пристав до лиходія-самозванця і сам згинув, і людей запропастив. — Тільки й було розмови. А коли ото везли того Гаврила через Козелець, то прислав він до мене якогось незнайомого мені чоловіка прохати їжі й одежі. Я й послав своєю малолітньою дівкою йому хліба, сирої капусти й підрясник... На другий день пішов я й сам, та зараз же мене звідти прогнав офіцер... Казан у мене був... Привезла його жінка розпопова, щоб дав я в Козельці кітля- реві, та через те, що указом заборонено гнати горілку, я про-дав того казана, а гроші взяв за борг... Оце й усього...
Неоднакові зізнання дали дядько й небіж, тож звели їх тоді віч-на-віч. Та кожен знову своє правив...
Справа була проста... Дійсно таки піп жалів друга свого, страченого лютою смертю, але жодних лихих замірів не мав, і навпаки, тільки нарікав, що така розумна людина й повіри¬ла «шахраєві» — самозванцеві... А раз так, то й не дуже по¬спішала Канцелярія з дальшими допитами...
Тільки на початку 1739 року надіслала Канцелярія Міні-стерського Правління до Тайної Канцелярії докладного ек- стракта в цій справі, а там теж не поспішали...
12 серпня з Глухова начальник над Канцелярією Міні-стерського Правління генерал Шіпов прохав від Тайної Кан-целярії указа, що йому з обома арештантами робити. Та від-повіді не було.... Звертався він ще тричі, і тільки 4 жовтня на¬дійшов присуд: попало на горіхи й дядькові, й племінникові.
Ухвалила Тайна Канцелярія попа бити плітьми нещадно і для тієї кари, як духовну особу, одіслати до Київського Ду¬ховного Правління. Барановського ж за те, що не доносив, де слід, та ще в листі додав від себе, вигадав, що піп обіцяв розпопові умерти за нього, ухвалила Тайна Канцелярія би¬ти батогами.
29 жовтня в Глухові на майдані, в присутності великої юрби, відбулася кара... На помості привселюдно оголили спину Барановського... На голову сів один кат, на ноги дру-гий... Подав команду офіцер. Закричав на ввесь майдан Ба- рановський...
Минуло півгодини... Поморилися кати... В юрбі, не стри¬муючи сліз, стояла мати Барановського... Червона смуга за смугою вкривали тіло її сина, й хотілося кинутись, своїм ті¬лом прикрити, та міцно тримав її другий син за руку... Ми¬нуло ще півгодини... Пролунала команда «стій»... Кинулася мати до сина... Живий, ще живий...
Минули тижні... Вигоїв свої рани Барановський, одужав, мов удруге на світ народився. А піп Петро тим часом конав ув одній із численних манастирських тюрем — у тюрмі Ки- єво-Софійського манастиря... Не минула його тяжка кара...
По якомусь часі вийшли на волю обоє: і дядько, і небіж. Та ще не кінчилася справа... Київське Духовне Правління взялося до слідства про лихії вчинки попові. Тепер уже для нього настала робота. Лист небожа до дядька не минув без¬слідно... Списали їм обом спини так, що на все життя знати...
«БРАННЬІЯ МАЛОРОССІЙСКИМЬ ПРОСТЬІМЬ НАР'ЬЧІЕМЬ СЛОВА»
На правому березі глибоководної річки Підпільної, в низькій долині, розкинулася остання Січ Запорозька. Ши-рокі плавні зі сходу, півдня й заходу ховали її від ворогів, а густі ліси, озера й річки багату здобич давали запорожцеві- мисливцю й рибалці...
На якорях в уступі-затоці Підпільної, у чудесній гавані, стояли навантажені всіляким крамом грецькі, турецькі та татарські великі торговельні човни. Між ними сновигали запорозькі широкі дуби та маненькі душогубки. В один не-виразний галас зливалися вигуки запорозьких рибалок, вір-менських купців і татарських наймитів.
Таке ж гамірливе, повне життя було й у передмісті самої Січі — Гасан-баші. Тут розкидані були крамні ятки запо-розькі, численні шинки, численні крамниці. Тут таки й жи-ли базарні отамани та військовий кантаржей — охоронець терезів військових, доглядач, щоб правильною вагою важи-ли купці, щоб не було жодної фальші в мірах. Великі базари відбувалися тут. І кого тут не було: статечні турецькі купці, метушливі вірмени, спокійні чумаки з Гетьманщини, по¬важні шляхтичі, російські салдати — все зливалося в одну різнокольорову барвисту юрбу, гамірливу, веселу, безтур¬ботну...
З Гасан-баші, з передмістя, через широку браму з укріп-леною баштою йшла дорога в саму Січ — у самий кіш. Там стояло колом тридцять вісім куренів — великих дерев'яних будинків, укритих очеретом. У середині того кола на майда¬ні пишалася невеличка однобанна дерев'яна церківка, з не¬великою окремою дзвіницею. Це був центр Січі. Біля дзві¬ниці був дім кошового, невеличкий простий будинок «без розкоши и излишества», будинки духівництва, скарбниця військова, пушкарня. Тут таки на майдані й ради військові відбувалися.
На захід від коша стояла цитадель — московська боляч-ка в запорозьких печінках. У невеличкій цитаделі, що нази-валась Ново-січенський ретраншемент, жив російський ко-мендант, начальник над російською залогою; тут таки роз-кидані були салдатські касарні, офіцерські квартири, гавптвахта та порохові льохи. Дуже не до серця було запо-рожцям, що над Січчю такий нагляд установлено, та несила була опір чинити, хоч не раз між запорожцями та салдатами до бійок та сварок доходило...
Надвечір 8 вересня 1744 року пішов з Ново-січенського ретраншементу до Січі штик-юнкер Антін Лебедев. Ішов він із побожною метою в церкві вечерню вистояти, Богові помолитись. Вийшов він із дому рано, тож коли дійшов до Гасан-баші, вирішив підождати тут на базарі, доки вдарять у дзвони.
Прийшов штик-юнкер на базар, сів біля однієї крамниці. Сидить, на юрбу веселу, гамірливу дивиться, в розмови вслухається... А дивитися є на що. Веселими купами ходять базаром запорожці, скрізь лунає регіт, веселі пісні, веселий, безжурний сміх. Крамарі по крамницях уже підраховують свої бариші, по шинках повно люду, чимало вже й п'яних на вулицях танків утинає. Де-не-де й до бійки доходить. Сміх, вигуки, регіт... Сидить юнкер, слухає. Тільки но тиждень, як приїхав він сюди з півночі, з Рязані. Дивним видається йо¬му тутешнє життя, оцей увесь гамір, різнокольорова юрба різномовна...
Повз крамницю, біля якої сидів Лєбєдєв, пройшло два драгуни... Никали вони вже давно базаром не знати чого, чи щоб розважитись, чи, може, й потягти що. Тільки-но піді¬йшли вони до сусідньої крамниці, як, мов навіжений, виле¬тів вихором звідти крамар-запорожець Іван Таран. Виско¬чив та до драгунів:
—	 Чорт би... різав москалів з царем вашим і царицею!
Стали драгуни, посміхаються:
—	 От хохол, до чого допився!
А Таран до них ще грізніше:
—	 Де ваш фельдмаршал?
Не сказали нічого драґуни, пішли далі, а Таран їм услід:
—	 Стійте-бо... ждіть ще недовго... Рубали ми вас і знов незабаром будемо...
Почув такі слова юнкер, зараз же кинувся до комендан-та... Минуло кілька годин, і опинився Таран у пушкарні. З наказу кошового кинули його в брудний, темний льох, де сиділи заарештовані в Січі. Кілька день сидів Таран у тій підземній вогкій тюрмі, застудився, занедужав. Уже хворо¬го повезли Тарана на допити до Києва, до Київської губерн-ської канцелярії. Посадили його тут знову в тюрму в Київ-ській кріпості. Брудна, неохайна була ця нова для Тарана оселя. Не було в ній ані світу досить, ані повітря. Просто на голій долівці, давно неметеній, немазаній, доводилося спать лягати. Через щілини в стінах, через зогнилий дах текли хо¬лодними осінніми ночами дощові струмки, не давали спо¬кою численним пожильцям тюремним. Уночі, мов з-під землі, вилазили десятки мишей та пацюків, бігали навпе¬рейми, стрибали, шукали поживи. Навіть страшно ставало іноді ночами Таранові, як чув він у напівтьмі жалібний писк мишачий. Здавалося, що збереться їх сила-силенна, кинуть¬ся й загризуть на смерть усіх, хто ось тут спить на голій, брудній, мокрій долівці... Так минали довгі осінні ночі. Та дні були не кращі...
Тягали Тарана до губерської канцелярії на допити... Що було казати? Виправдувався Таран одним тільки:
— Не пам'ятаю, чи говорив я ті слова, бо був «безмірно п'яний і нечуственний».
Та свідки, теж привезені до Києва, потверджали донос штик-юнкерів, говорили, що дійсно таки лаявся Таран, що говорив «непристойные бранныя малороссийским простым наречием слова».
Справа була ясна. Та губернська канцелярія хотіла діз-натися від Тарана, чи не було в нього «в говорінні тих слів якого лихого заміру».
8 жовтня привели Тарана знову на допит, узяли на тор-тури... Після майже місячного сидіння по в'язницях не ви-терпів мук Таран, знепритомнів. Непритомного винесли його з допиту й потягли до тюрми. Далі не було чого слід-ство провадити. Київська губернська канцелярія склала до-кладного екстракта про провину Таранову й негайно наді-слала його до Тайної Канцелярії. Там цей екстракт розгля-нули досвідчені майстри своєї справи, і незабаром до Києва надійшов наказ «Таранові учинити жорстоку кару: бити кнутом і послати його в Оренбург».
Було це вже в лютому 1745 року.
Та не діждався Таран присуду, і, як це часто траплялося з в'язнями, сидячи в тюрмі в жахних умовах, помер.
НЕДОРЕЧНА ВІДПОВІДЬ
Важкі були офіцерські кулаки, тяжка муштра в часи Бі- ронівські по всій Росії. Не краще було і в Шлісельбурзько- му піхотному полку. Щодня бійки, лайки, щодня муштра, поневіряння. Не стерпів такого життя, втік світ за очі моло-дий салдат Яків Панов.
Довелося мандрувати по світах, аж доки забився він 1740 року до Києва. Спершу пішов був до Лаври Печерсь- кої, хотів там якось за служку примоститися, та боялося ма- настирське начальство приймати без пашпортів людей, прогнало... Тільки сяк-так через знайомого ченця одного вдалося в Києво-Софійському манастирі притулок знайти. Заявив Панов, що він абшитований, тож до часу якого не питали в нього пашпорта.
Проминуло кілька тижнів, уже добре зазнайомився Па-нов із побутом чернечим, із життям манастирським, уже на-віть сам міг, наслухавшись оповідань чернечих, розказувати прочанам усілякі казки благочестиві. Може так і знайшов би собі тихий притулок від бур житейських у манастирі, ко-ли б не несподівані дві пригоди.
Одного дня послав його отець-ключник на роботу: мед переливати в бочки в льосі... Любили «святі» отці випити, добрі меди та горілки готували. Крім Панова, було там ще два робітники: Прокіп та сторож Іван. Зараз же прийшов услід за ними наглядати, щоб часом не понапивались, моло¬денький схимоманах Васіян, підключник манастирський...
Переливали-переливали мед, та й себе не забували. По-чала вже крутитися голова в Якова, та й схимоманах весе-леньке щось почав мугикати. Захотілося Якову з ченцем по-говорити, показати, що й він не абищо, а дещо тямить. По-чав політично:
—	 Чув я, що по церквах молять Бога за благовірну госу¬дариню принцесу Анну й чоловіка її... А хто він такий, хотів би я знати?..
Та Васіян відповідь дав несподівану, спершу зареготав на ввесь льох, а далі й каже:
—	 От дурна Москва, як чупруни волів у ярма запряга-ють, і за те ще їх перед Богом згадують.
Не насмілився нічого сказати на це салдат, та проте сло-ва Васіянові про всяк випадок запам'ятав добре...
Минуло кілька день. Пішов Панов до торговельної лазні, і стався з ним гріх: украв тут в одного сержанта штани й шпагу... Украсти вкрав, а вискочити з лазні не встиг. Кинув¬ся сержант: нема штанів, нема шпаги, метнувся голий туди- сюди... і спіймав Панова. Одягся сержант, гукнув ще кіль¬кох салдатів... Через кілька хвилин стояв уже Панов перед суворим майором Кошелєвим. Розмова була коротка: «дати батогів». Схопили Панова, вже роздягати почали, та згадав він, що є ще порятунок, закричав щосили «слово й діло»... Ну, а далі справа закипіла...
1 липня і Панов, і Васіян, і робітник Прокіп, і сторож Іван Бондаренко — всі сиділи в Тайній Конторі...
1 липня допитали всіх, та Васіян запевняв, що не пам'ятає, щоб такі слова говорив, а сторож і робітник заяви-ли, що не чули тих слів, бо працювали кожен окремо.
Через три тижні, 23 липня потягли Панова й Прокопа.до застінку, звели віч-на-віч, піднімали на дибу, і тут Прокіп признався, що дійсно таки Васіян говорив ті слова, але не в льосі, а в ключній хатині...
Справа була ясна... Начальник над Московською конто-рою граф Салтиков надіслав до Петербурга Андрієві Івано-вичу Ушакову екстракта «для общего рассуждения», і неза-баром надійшов такий присуд: хоч свідки й неоднакові свід¬чення дали, але Васіян показав, що чи він ті слова говорив — не пам'ятає і що він проти їхніх свідчень не заперечує і то¬му признається, що він, Васіян, ті слова говорив, отже, Васі- яна бити кнутом, заслати до Сибіру в далекий манастир віч¬но на роботу й розстригти.
Панова, як дезертира, передати Військовій Колегії, а свідків за те, що не доносили й промовчали, бити плітьми й пустити на волю.
За кілька день на Красному майдані відбулася екзекуція: привели на майдан Васіяна і свідків. Спершу роздяг кат Ва- сіяна до пояса. Спокійно стояв Васіян, наче не з ним те ро-биться, а далі поклали його напівголого на землю. На спину сів помічник ката й, мов кліщами, здавив Васіянові руки. Далі наблизився кат, міцно зв'язав вірьовкою ноги і дав тримати кінця другому помічникові. Настав страшний мо¬мент... Ось зараз, зараз почнеться кара... Завмерло серце в глядачів... На кільки кроків одступив кат від Васіяна, розіг-нався, підстрибнув, і просвистів перший удар... Глухим сто-гоном відповів Васіян... А далі удар за ударом...
Два... Три... Чотири... П'ять... Десять... Уже не стогнав Васіян, лежав непритомний... Заморився кат... На хвилину спинилася екзекуція... Лежав Васіян, заюшений кров'ю... Жалібно вдивлялася юрба в його рани, в струмки крови, в криваво-червоні смуги на тілі, а кат повагом поволі статеч-но одійшов на кільки кроків, узяв півкварти горілки, що стояла на землі, й підкрепив свої сили... Кара почалася зно-ву... Непритомного розв'язали Васіяна... Страшно було ди-витися на його спину — то була якась гора рубаного, січено¬го м'яса... Накинув кат на нього кожуха, поклали бідолаху на візка й повезли з майдану...
Дійшла черга до свідків...
Та й донощикові в Військовій Колегії, певне, перепало на горіхи. Як і кожен дезертир, зазнав він, певне, зеленої ву-лиці — шпіцрутенів, що не одного такого, як він, дезертира, на той світ припровадили. 
КАДЕТ І КАП РАЛЬ
Улітку 1745 року, на великому проспекті в Петербурзі будували великий новий літній палац. Сила люду ходила на прохід подивитися, що за нове диво будують. 14 липня ви¬прохався з корпусу кадет Олекса Молчанов і пішов разом із капралем Іваном Августовим трохи містом поблукати, та й теж на новий палац подивитися. Підійшли вони до палацу, і тут почалася нещаслива для Августова розмова.
Почав її Молчанов:
—	 Нині в Сант-Пітербурзі завели й заводять при палацах садків багато, і в них для палаців її імператорської велично¬сте яблук достатнє число.
Захотів Августов показати кадетові, що він теж знається, та й не абияк, на всіх цих дворацьких справах.
—	 Так, так. Та от через цей садок багато проходить гене¬ралів і інших і багато яблук рвуть. Та коли який з генералів і зірве яблуко, то хоч і сама государиня побачить, йому ні¬чого. А як паж який, то вже рве тихенько, і від того яблук меншає. А іноді государиня влітку й генералові якому яблу¬ка жалує, і він їх і вживає про себе... Та й цей дім, коли його збудують зовсім, теж, може, від дасть Розумовському.
—	 А може ж государ чи государиня будуть жити в ньому і чому про те можна знати? — вдаючи з себе наївність, запи¬тав Молчанов.
—	 Ех ти, та тому можна знати, що государиня Розумов¬ському зволила сказати: «Ну, Олекса Григорович, доки я жива, то й ти веселись, а як мене не стане, так і ти швидше помирай».
—	 А чому це так?
—	 Та коли государині не стане, то його імператорська ви- сочність  тому Розумовському перший лиходій буде, бо ж Розумовський у силі тепер і може й того добитися в госуда¬рині, що й наслідства позбавить його височність.
—	 Як же це так, адже тітчина любов до племінника свого переважає значно більше, ніж до підданого.
—	 Любов від любови відмінна, а за цю любов більшої нема
—	 Яка ж це любов? Можеш сам догадатися.
Знову удав невинність Молчанов. Ой ні, догадатися не можу.
—	 Та вона ж, государиня, з тим Розумовським живе й ра¬ніше жила. За це його й камер-юнкером зробили. А був гой Розумовський попович... А що вона, государиня, не родить, то це лікар Лесток її від того лікує, і вона, государиня, ніко¬ли не родить, і за це його з останніх лікарів за головного зро¬били, і він велику милість має від неї.
—	 Та що ти... Та хіба в палаці це потаїти можна? Всі б про те знали.
—	 Та майже всі й знають і, не таячись, говорять, та й з то¬го можна знати, що його, Розумовського, спальня коло ца¬рициної спальні. І як двері одчинить та прийде государиня або Розумовський, хто з них захоче, то Розумовський і сво¬го камердинера вишле зі спальні геть, і що хотять, те й роб¬лять. А що фрайліни, так всі до однієї те знають, і вона, го¬судариня, їздить із тим Розумовським у лазню вкупі, до слі¬пого бандуриста також...
Розказав це Августов, та й злякався, почав прохати Мол-чанова нікому про те не говорити. Та не такий був Молча-нов, не такий наївний і дурний, як удавав із себе.
Пообіцяв він Августову мовчати, та зате, вернувшись до-дому, до свого шляхетського корпусу, зараз же порадився з другим капралем із українців, Іваном Чернявським. Ну, а той для свого приятеля дав пораду:
— Треба донести...
Пішов тоді Молчанов до свого начальства, підполковни¬ка Зікеїна, об'явив, що знає «слово й діло», ну а звідси вже й до Ушакова, до Тайної Канцелярії шлях короткий.
23 липня притягли до Тайної Канцелярії й Августова, та заперечував він чисто все. Заявляв, що тільки й говорив то-го, що дім будують наслідникові Петрові Федоровичу.
Звели віч-на-віч Молчанова й Августова, але кожен свої слова обстоював.
На другий день допитували й другого капраля, Черняв-ского Івана; потвердив він, що дійсно таки Молчанов йому частку розказав. Звели й його з Молчановим віч-на-віч, і Молчанов заявив, що дійсно всього, що чув від Августова, не розказав...
Ухвалив Ушаков Молчанова «для малолетства его рос- прашивать з батогами», а на дибу не брати.
29 липня в присутності Ушакова відбувся перший допит. Донощикові — перший кнут... Почали бити батогами Мол¬чанова, плакав він, кричав, що правдиво доніс на капраля, а поруч стояв Августов і теж не признавався. Вивели обох.
Проминув тиждень. І знову вдруге скуштував Молчанов батогів, і знову стояв на своєму. Від тяжкої муки захворів молодий хлопець, мусіла Тайна Канцелярія дати перерву, доки видужає, доки знову можна на муки брати.
2 жовтня відбувся останній, рішучий, третій допит Мол-чанова. Привели його тепер до застінку. Ременем зв’язали руки, на голову сів помічник ката, і почалася кара. Та впер-тий був кадет. Стояв на своєму, знав бо, що на цьому кінець його мукам. Знав це добре й Августов, що стояв поруч, знав, що до нього надходить черга.
Вивели Молчанова з застінку, наблизився кат до Авгу-стова, роздяг його, підняли Августова на дибу, захрустіли руки, засвистіли перші удари кнута, не стерпів тяжкої муки Августов і признався у всьому, тільки й заперечував, що, мовляв, нічого не говорив, що цариця живе з Розумовським.
Допитували його, де ж він чув все теє, хто йому те го-ворив.
І ось тут знову признався Августов, що чув усе це від ро-дича, зятя свого, Семена Очакова, муншенського палацово-го помічника, як був у нього в гостях цього року навесні.
Того ж дня через кільки годин привели до Тайної Канце¬лярії і молодого, 23-літнього Очакова. Звичайна річ, заявив він зараз же, що нічого знати не знає, відати не відає.
Привели знову до канцелярії Августова, звели обох ро-дичів віч-на-віч. Заперечував свою провину Очаков. Виве¬ли Августова, прочитали Очакову указа, щоб ні з ким не го-ворив, в якій справі його затримано, і повели до тюрми.
Через два дні опинився Очаков на допиті в застінку. І тут, побачивши страшні знаряддя муки, признався Очаков, що дійсно таки була в нього така розмова з Августовим. Си-діли вони, пили якийсь звіробой і впилися добре. І тоді ска¬зав Очаков Августову: «Ось де Олекса Григорович Розу- мовський дуже хворий, а государиня його в превеликій ми-лості утримує. І коли буває він хворий, і государиня їсть з кавалерами, тоді Розумовський з государинею за столом си-дить в одному шляфроці і можна думати, що Розумовський з нею, государинею, живе».
Справа була ясна. В жовтні 1745 року ухвалила свій при-суд Тайна Канцелярія. Ухвалено було замість смертної ка-ри, що її, мовляв, заслужили і Очаков, і Августов, бити їх кнутом і заслати на роботи вічні Августова до Сибіру, а Очакова — до Оренбурга. Що ж до «ізветчика» Молчанова, то Тайна Канцелярія пропонувала: «за правий його про та¬кі великоважні слова донос, особливо ж за неповинне в йо¬го тому доносі терпіння» нагородити одним рангом.
Ця думка пішла на затвердження до цариці. Але за ба-гатьма важливими справами забули про Августова й Очако-ва, і сиділи вони в холодній, брудній в'язниці аж до 1752 ро¬ку. І тільки тоді з затвердження цариці ухвалила Тайна Канцелярія замість кнута бити їх плітьми нещадно й розі-слати по далеких містах: Августова записати в салдати в Оренбурзький Гарнізон, а Очакова — в Казанський. Так са-мо в цьому ж році порушила Тайна Канцелярія знову про-хання про нагороду донощикові, бо, як ждали кари майже 7 років обидва підсудні, такі ж довгі роки ждав нагороди й до¬нощик.
РОЗМОВА З ПРОСТОТИ
Не було ладу, не було згоди в сім'ї петергофського тока-ря Михайла Дьякова. Увесь час пиячив він, пиячила й жін-ка. Часто справа доходила до бійок страшних, скажених. З молотом у руках ганявся по двору Дьяков за жінкою, бив її нещадно, тягав за волосся, топтав ногами. Та іноді й до зго-ди справа доходила. Траплялися дні мирного спокійного життя. І тоді в такі дні мирно, спокійно, лагідно розмовляли обоє, клялися один одному, що більше пиячити й битись не будуть. Та минало днів два-три, і знову все йшло по-старому.
1740 року навесні повернувся Михайло додому з роботи з Петергофського палацу. Поставила жінка на стіл тарілку щів, окраєць хліба, півкварти горілки... Наївся добре Ми-хайло, повеселішав, і почав розказувати про сьогоднішню роботу.
—	 Оце ламали ми сьогодні потаємні сіни в палаці.
—	 Що то за потаємні сіни? — зацікавилася Анісья.
—	 Та це сіни, що ними ходив отой колишній регент Бірон до государині Анни, і дивно мені, як це цього вартовим та «сідильницям» не бачити.
На цьому й припинилась розмова. Забула Анісья до дея-кого часу оповідання чоловікове про таємні сіни.
Минуло три роки такого ж звичайного для подружжя Дьякових життя.
Якось, одного вечора, в хвилину спокійного настрою, знову розказав Михайло Анісьї цікаву придворну пригоду.
—	 Оце недавно государиня Лизавета Петрівна купалася в Монплезірі в лебединому ставку, і ось проти неї на стіль¬ці на березі сидів Олекса Григорович Розумовський... Ось де в нас другий регент воскрес, государиня зволить купать¬ся, а він так проти неї сидить у стільці. Не її дівоче діло ку¬патися; коли й у простих обмокне сорочка, так тіло знати.
Минуло ще два роки, і знову на безголов'я своє допу-стився Дьяков лихого вчинку. Саме на йменини цариці по-бачив він, що цариця поїхала в Гостилиці, на мизу Олекси Розумовського. Прийшов додому Дьяков, десь уже встиг напитись, почав лаятися з жінкою, а далі згадав, що бачив сьогодні царицю, вирвав волос із голови та й каже:
—	 У баби волосся довге, а розум короткий. Ось, мовляв, на свого янгола із города в село поїхала.
Такого наслухалась від свого чоловіка неписьменна Анісья.
1745 року восени зібралися гості в Дьякових. Напилася Анісья добезкраю, більше за чоловіка свого. Порозходилися гості. Через дрібницю — за розбиту чарку — почалася справжня бійка... Схопив Дьяков жінку за волосся, почав тягати по всьому двору й хаті. Од лютого болю закричала Анісья на ввесь двір: «Слово й діло», та не зважив на те її чо¬ловік, бив доти, доки впала непритомна...
Настала ніч, надійшов ранок, і забула Анісья про вчо-рашнє своє «слово й діло»...
Минув рік. 15 жовтня 1746 року, пізно вночі, вернувся п'яний чоловік додому з сусідами. Почала лаяти його Ані-сья, роздратувала чоловіка. Кинувся він на неї, почав бити кулаками, збив із ніг, і тут знову, як рік тому, закричала Ані¬сья: «Слово й діло»...
Були при цьому сторонні особи, тож тепер не минулося так, як раніше... Опинилася неписьменна, темна, задурена
Анісья в Канцелярії Тайних Розискних Дел. І тут, перед страшними суддями, розказала докладно, переказала всі оповідання чоловікові. Повели Анісью до тюремної «ізби», прочитавши раніше їй указа про «неразглашение»...
На другий день притягли й чоловіка. Перелякався на смерть петергофський токар, почувши, в чому справа. Те¬пер уже годі було лютувати на жінку. Треба було якось себе рятувати. На допиті заявив Михайло, що дійсно таки про сі¬ни, Анну Іванівну і Бірона він говорив (думав він, що за ці слова нічого лихого не буде, адже Анна Іванівна давно ле-жить у домовині, та й те добре знав, що теперішня цариця не дуже шанує Аннину пам'ять). Говорив Дьяков, що ці слова про Анну він сказав жінці своїй і тільки їй «з простоти своєї вигадавши від себе, а ні від кого таких непристойних слів він не чував».
Що ж до Розумовського й купання царициного, то зая-вив, що чув це все від «фанталного діла майстера Григорія Рилєва». І теж розказав жінці. Але нічого він не говорив ні про сорочку, ні про те, що коли сорочка обмокне, то тіло знати, не говорив їй нічого й про довге волосся, короткий розум, а бив жінку свою за надмірне пияцтво.
За практикою Тайної Канцелярії звели віч-на-віч чоло-віка й жінку. Перед грізним Ушаковим стояли обоє і обоє «утверждались на своем».
А тим часом узяли на допит і Рилєва. І той заявив, що дійсно таки розказував він токареві про купання цариці, бо дійсно таки 1745 року цариця, приїхавши до Петергофу, ку¬палася в басейні. Купалися тут і інші кавалери, а проти ба¬сейну на стільці сидів Розумовський, і він, Рилєв, бачив усе те, бо був там «для убавливания и прибавливания воды».
Справа була ясна. Нічого особливо важливого в ній не було. Отже незабаром був схвалений присуд. Ухвалила Тайна Канцелярія, що хоч Дьяков підлягає найтяжчій карі, але через те, що «ніякого ворожого лихого заміру не явило-ся, того ради для багатолітнього її імператорської велично-сте і всієї височайшої фамілії дражайшего здравія» звільни-ти від цієї кари. Але, щоб далі «імел воздержаніе», «бити плетьми нещадно».
25 листопада випустили після суворого попередження на волю Рилєва, а 4 грудня на майдані відбулася кара над токарем. Об'явили йому, що як удруге говоритиме різні не-гожі речі, буде покараний на смерть.
4 грудня після кари випустили на волю і токаря, і його жінку. І почалося знову їхнє звичайне, як і раніше, життя.
Можна тільки здогадуватись, який мир та спокій пану-вав тепер у їхній хатині. 
І ЦАР ПЕТРО ХОДИВ КРАСТИ
Узимку 1745 року в невеличкій тюрмі кріпости Святої Па- раскеви, збудованої на Українській лінії ще за Мініха, зібрався хоч і невеличкий, але дуже таки теплий гурт. Сиділо тут кіль¬ки конокрадів, троє розбишак та кілька дезертирів-драґунів, чекали на присуд, на кари. Дехто знав добре й до суду, що без шпіцрутенів не обійдеться, що хто зна, чи й одужає він після кари, але сиділи, не журилися. Були тут такі, як Афанасій Смартін, що вже чотири рази тікав був із служби, що за непра¬вильний донос такої кари скуштував, що не кожен би й витри¬мав. П'ять разів через тисячу салдатів прогнали його шпіцруте¬нами — і хоч би що. За три-чотири місяці знову такий здоровий став, як і був. І серед цього бувалого військового люду опинив¬ся молоденький запорозький наймит Іван Куколь.
Був він родом із Києва, та опинився, як багато молодиків, на Січі. Був там за наймита на риболовлях, жив і в Гарді, і в Січі, і в Самарі, скрізь собі роботу знаходив. І ось 1744 року поїхало кільки запорожців до Харкова, повезли рибу на продаж. Узяли вони з собою й Івана.
Приїхали до Харкова, невеликого полкового міста. Спинили¬ся за Лопанню біля Дмитрівської церкви. Тут у цій частині міста, саме біля Дмитрівського кладовища, жив один колишній запоро¬жець. У нього частенько, як у себе вдома, спинялися запорозькі купці. І їм тут вигідно було, та й хазяїн деяку копійчину мав.
Пішов Куколь містом роздивлятися, на Харків подивитися. Мале місто, мале й непривітне, тільки й оживало на час ярмар¬ків та базарів. Тоді на майданах біля церков клекотіло, бадьорі¬шало життя. Надто ж оживав Миколаївський майдан. Весела різноголоса юрба снувала без діла майданом, чулися веселі ви¬гуки крамарів, жвавий дівочий сміх, іржання коней. Біля возів із рибою, з сіллю статечно походжали запорожці-купці. У за¬тишку біля церкви, просто на землі, сиділи гурти старців у брудних подертих сіряках, жалібними голосами співали пісні про Олексія — божого чоловіка, що кинув усе добро земне і в пустелі широкій шукав спокою душі своїй. Хоч серед базарян не було жодного Олексія, що хоч би карбованця зрікся на ко¬ристь ближнього свого, проте в дерев'яних мисочках старців не раз дзвеніли мідяки, і тоді ввесь хор починав співати о здравії щедрого жертводавця. Із шинків поруч церкви щохвилини ви¬ходили і п'яні, і напідпитку. Іноді якась енергійна жінка витя¬гувала свого чоловіка, і базарний майдан у який раз на житті своєму чув добірні лайки, а іноді бачив і бійку.
Ходив Куколь базаром без діла, аж зазнайомився з кількома слобожанами, що на базар до Харкова прибули... Як годиться, зайшли до шинку, і там довідався Куколь, що його знайомі не стільки базарюють, скільки базарним людям у допомозі ста¬ють, щоб легше й менше грошей додому везли. По правді ска¬зати, були це злодії місцеві.
Спізнався з ними Куколь, пристав до гурту, та... незабаром схопили їх усіх. Ото й опинився Куколь у кріпості Параскові- ївській... Життя було — сказати правду — погане. Годували, як собак, аби з голоду не подохли, та ще й на роботу ганяли, спати доводилося на холодній, брудній долівці, аж застудився був Куколь і захворів од такого життя.
Ближче за всіх до Куколя, майже поруч, спав завжди Афана- сій Смартін і часто звечора, як уже заснуть інші, розказував він усякі пригоди, бувалі й небувалі, молодому запорожцеві. Подо- балося дезертирові казна-які історії розказувати, бо бачив добре, що Куколь все за щиру правду вважає, близько до серця бере...
Ото одного вечора почув Смартін, що не спить чогось його сусіда, ніяк не вкладеться як слід, усе чогось крутиться, і спи¬тав потихеньку:
—	 Не спиш?
—	 Ні, не сплю... Холодно дуже... Не вкриюсь ніяк...
—	 От послухай... Тебе ж на крадіжці спіймали, так не дуже журися, та й як хлопці з тебе глузують, не зважай... Не ти тільки злодій... он було так, що цар Петро ходив у Москві злодіїв та роз¬кольників на муки брати і наскочив він одного разу на злодія, що заліз якось та й сховався в палатах царських. Та злодій не зля¬кався, зараз же доніс цареві, що як сидів він у палатах, то підслу¬хав, як один князь про царя лихі, негожі слова говорив. І цар Пе¬тро пожалував того злодія, а князя за лихі слова повісив...
Запам'ятав добре це оповідання Куколь. Не завжди мовляв, злодіям кара, іноді й нагорода буває...
Минуло кільки день звичайного буденного життя. Увечері 9 лютого, як уже зібралися лягати спати, посварився Куколь із драгуном Афанасьєвим. Той почав тоді глузувати з Куколя:
—	 Ну й запорожці... Всі ви злодії... та й ти. Хіба личить тут такому, як ти, серед драгунів сидіти... Таких, як ти, злодіїв окремо треба тримати, бо й на нас ганьба буде, що ми салдати, а з злодіями сидимо...
Не стерпів тут Куколь:
—	 Що ти там знаєш... Он і сам цар красти ходив... Почалася далі справжня лайка.
На ранок забув уже про свої слова Куколь, та добре за-пам'ятав їх один з арештантів, драґун Орловського ляндмі- ліційного полку, Андрій Хардін. Того ж дня заявив він, що знає слово по першому пункту... Допитав Хардіна секретно сам ге¬нерал-майор Дебріні. Розказав Хардін про лихі слова, сказані Куколем. Відразу призначений був військовім суд —ферґер і кріґс-рехт — на чолі з презесом Орловського полку підполков¬ником Гаврилом Лукичем Раєвським.
Почалися допити всіх, до справи причетних. Признався в своїх словах Куколь, та плутався в зізнаннях донощик... Нитка за ниткою дійшли до клубка. Ухвалив суд присуда.
Як почув його, трохи не впав з переляку, трохи не зомлів Куколь. Ухвалили суворі судді Куколеві на підставі військово¬го 20 артикулу «вчинити смертну кару — одрубати голову». Хардіна ж за те, що плутав чимало, ухвалено було висікти «пе¬ред полком батогами». Вивели Куколя з суду, привели назад до тюрми... Страшні дні почалися для нього. Вже не глузували з нього салдати, уже бачив він, ясно відчував, що ставляться до нього якось дивно, наче до хворого тяжко, що ось надійде хви¬лина, і вхопить його безжалісна смерть у свої обійми. Ночами не спалося Куколеві. Думки тяжкі посідали, не давали спокою. Згадувалося все життя змалку й до сьогодні... Життя, повне злиднів, поневірянь, тяжкої праці, ні хвилини просвітку, а ось мине кільки днів, і доведеться йому з білим світом прощатися. Так думав Куколь і всі арештанти, та несподівано вийшло для нього на краще. Присуд військового суду пішов на затверджен¬ня до Військової Колегії. Розглянули там справу, побачили, що йде мова про образу чести царевої, надіслали військовому су¬дові догану, бо такої справи «було не належало» йому розгля¬дати, бо це ж справа Тайної Канцелярії.
До Тайної Канцелярії був надісланий екстракт, і сувора Тай¬на Канцелярія пом'якшила присуд: замість смертної кари ухва¬лила покарати Куколя батогами й заслати до Оренбурга вічно.
Так через анекдот про Петра й злодія зазнав тяжкої кари молодий запорожець.
ДРУГ-ЗРАДНИК
Несподівано погожі дні настали в кінці листопада 1747 ро¬ку. Після довгих жовтневих дощів, туманів навісних настала знову година...
Увечері 12 листопада в Петербурзі по садку біля нового літнього палацу блукало двоє друзів: капітан-поручник ляйбґвардії Преображенського полку Василь Федорович Маркевич та салдат того ж полку, земляк Маркевича, Мусій Березинський. У Преображенському полку між салдатами та офіцером не було тієї прірви, що по інших полках. Адже це бу¬ла ляйбґвардія — охоронці цареві — і салдати суспіль були дворяни... То ж і не дивно, що мирно, по-приятельському шпа- церували обоє...
Шелестіло під ногами пожовкле листя, чорними, оголени¬ми стовбурами-мертвяками дивились дерева. Осінь, погожа ос¬інь... Мовчки обійшли друзі новий палац, обдивились розкіш¬ну нову будівлю.
Похитуючись, важко злягаючи на руку друга, йшов Марке¬вич. Був він ще зранку п'яний до нестями... Ішов, мовчав.
— А осьде покої райхсграфа Розумовського, — перервав ти¬шу Березинський.
Мов обпекло Маркевича. Тож з Розумовським давно вже в Маркевичів тяганина велика за землі розпочалася. Були Мар¬кевичі з давніх панів українських, а тепер довелося їм, як вони про це пошепки говорили, від бурсака-прояви Розумовського терпіти.
—	 Так, так, та я його й сам бачу. А бачиш он ґанок з його по¬коїв? І цей ґанок на те тут зроблений, що як прийде біда така на нього, як і на колишніх временщиків, як ото був регент і герцог та інші з товаришами, то щоб було куди швидше тікати.
Сказав і сплюнув. Промовчав Березинський. Походили ще трохи й розійшлися.
Настало Різдво. Як годиться, поїхав Березинський з Мар-кевичем у Смольний, родича Розумовського, бунчукового то¬вариша, Іллю Васильовича Журмана з святом повіншувати. Добре частували гостей у Журмана, добре приймали. Усього було вдосталь: і напоїв, і їжі... Та й які напої та їжа! Було тут усього: і чужоземні вина, і українські наливки, і всілякі заку¬ски, і найдорожчі марципани. Погостювали й рушили знову додому.
Сів Березинський до Маркевича в санки. Гукнув кучер на коні. Полетіли...
Скрипить сніг під санками, летять швидкі коні... Розлігся Маркевич у санках і почав ізгадувати, як то їх Журман прий¬мав, частував... Приймав таки добре, аж заздрісно стало Марке¬вичеві...
—	 Ось як тепер, друже Березинський, фамілія Розумов-сь- ких пишається, а ось потім побачиш, коли дуже скоро ми діж¬демо того, що будемо всіх Розумовських бити, та ще й як бити. І такий на них час буде, що й близькі їхньої ж, Розумовських, фамілії родичі цуратимуться, і всякий скаже: «Я їх не знаю, не відаю». Хіба що не його височність буде, щоб ми того не ді¬ждали.
Підлетіли коні до двору Маркевичевого, урвалася розмова...
Через три дні зайшов Березинський до Маркевича в гості... Уніс служка горілки й риби. Посідали обидва військові, поча¬ли снідати. Гомоніли про те, про се, аж раптом питає Маркевич:
—	 Чи чув ти, що його імператорська височність із своїх рук Розумовського Олексу вбити хотів?
Нічого знову не сказав Березинський, на щось інше перевів розмову...
Та проте йому ще не раз довелося почути від Маркевича не¬гожі слова про Розумовських...
Прийшов він уже навесні 9 квітня до Маркевича... Запрохав хазяїн гостя трохи в шахи погуляти. Почав був одмовлятися Березинський.
—	 Гріх сьогодні гуляти — страсна ж субота.
—	 Та що той гріх... Сідай-бо.
Мусів сідати. Почали... Походив пішака Маркевич, та й каже:
—	 А я й забув спитати... Чи бачив ти новий палац, що ото те¬пер Розумовському в подарунок віддано?
—	 Ні, ще не бачив...
—	 Гарний палац... Дуже добре й манірно зроблено... Та хоч і хороше дуже, та тільки ж я знаю добре, що дуже швидко все пропаде...
Пограли трохи. Почав збиратися Березинський додому, за¬прохав хазяїн його й на свята приходити.
Прийшов Березинський на другий день Великодня. У кім¬наті на ліжку, зажмуривши очі, лежав п'яний Маркевич.
—	 Христос-воскресе!
—	 Воістину!.. Сідай, друже...
Поцілувалися. Сів Березинський, а Маркевич лежить, очей не розплющує.
—	 Що це ти робиш, пане Василю?..
—	 Та я тепер б'ю кнутом одного кавалера.
—	 Якого?
—	 Молодого графа Кирила.
—	 За що?
—	 За його надмірну пиху й гордість... Ех, нічого на світі не хотів я кращого, як одного: коли б мені дали бити його кнутом на майдані... — і почав далі верзти казнащо.
Така була передостання візита Березинського...
Попрощалися як друзі, а через якийсь місяць стали один проти одного як вороги.
Нещирий приятель був Березинський. Зрозумів, що на необережних словах п'янички Маркевича дещо заробити мож¬на. А раз так, то зрозуміло, що дорога просто веде до Тайної Канцелярії... Подав Березинський донесіння, а тим часом сам поспішив до Маркевича додому...
Був це чудовий травневий день. Радісними пекучими обій¬мами обгортало сонце землю. Зеленим верховіттям грався ле¬гесенький, ніжний вітрець... Після довгого зимового сну проки¬нувся Петербург...
У невеличкому дворі, під березою на лавці, сидів Маркевич, поруч на самісінькому кінчику примостився Березинський... Розмова якось уривалась. Важко було Березинському тут сиді¬ти. Знав-бо, що мине година-дві, і потягнуть їх обох на допит. Знав, що в останній раз говорить із Маркевичем як близький знайомий, друг давній. Хвилинами гостро відчував, що зробив він не по-людському, продав приятеля свого... Ставало не по собі, прикро... А Маркевич не помічав того. Був він сьогодні ве-селий, гомінливий, глузував із приятеля, що той, мов сова, на¬дутий сидить, нахнюпився...
—	 Знаєш що, Мусію... Приходь до мене сьогодні на вечерю вареники їсти. Може, повеселішаєш трохи.
—	 Та добре, добре... Прийду неодмінно.
—	 Дивись же... — і ще хотів щось додати, та... в цю хвилину почувся брязкіт зброї. Звелися на ноги хазяїн і гість і побачили разом, що оточене все подвір'я, нема куди вже тікати.
Розчинилася хвіртка... Швидкими кроками підійшов до Маркевича якийсь капраль із двома солдатами.
—	 З наказу його імператорської величности... Почув Марке¬вич тільки «...Тайних Розискних Дєл»...
І цього було досить... Зблід страшенно, та зібрав усі сили, звернувся до Березинського — заговорив по-латинському, щоб не зрозуміли капраль і салдати:
—	 Прохаю, друже... Як мене візьмуть, то в мене в квартирі, на моєму ліжку є підголовок . Там є листування. Спали відразу...
Не знав у ту хвилину хазяїн, що то гість його всьому причи¬на, але побачив зараз, що й Березинського взято.
Того ж дня, 21 травня, привели їх обох на допит. Остовпів Маркевич, розгубився, як звели його віч-на-віч з Березинсь- ким... Страшна то була й незабутня хвилина... Тільки що, півго¬дини тому, весела розмова про дівчат петербурзьких, запро¬шення на вареники, а тепер стояв донощик перед жертвою...
Зомлів з переляку Маркевич. Одлили водою, і признався він зараз же — де ж пак було не признатись, — що «все то про¬износил он от крайнего своего безумия и особливо от пьянства, понеже де редко случалось когда чтоб он был трезв но почти завсегда обращался шумен отчего де иногда у него и помеша¬тельство в голове случается». Виправдувався далі, що ніяких лихих намірів у нього не було, та що ніколи нікому, крім Бере¬зинського, тих лихих і негожих слів не говорив...Не врятувало признання... Через три дні потягли на допит... Почали бити «плетьми»... Визнавав Маркевич свою провину, каявся в усьо¬му й прохав постригти його в ченці хоч у Київський Софійсь¬кий, а хоч і Печерський манастирі, «ибо де у него издавна тако¬вое намерение есть, понеже с женою своею ему сожития иметь не можна что де у него моча не держится, а уповает де он что и оная ево жена постритца в монахини может».
І, дійсно, таки Маркевич був зовсім хвора людина... З допи¬ту вивели його напівживого. Мусіла Тайна Канцелярія до ньо¬го лікаря послати... Трохи підлікували і 11 червня знову на до¬пит узяли. Привели Маркевича до застінку, роздягли його й допитували «с пристрастием»... Запевняв Маркевич, клявся, що спільників у нього нема ніяких, що й лихого наміру жодно¬го не мав, та даремне...
Маркевичі були в Україні рід відомий, значний, старшинсь¬кий. В Україні в них сила була і родичів, і знайомих, і прияте¬лів, володіли вони великими маетностями, тож не дивно, що Розумовський — син бідного п'яниці-козака — до лихих розмов Маркевичевих поставився надто уважно. Це ж бо була опози¬ція, що корені великі в Україні мала. А раз Розумовський до серця близько взяв тії лихії слова, то цариця й поготів.
На другий день уранці тільки-но прокинулася цариця, як перша думка, перше, про що згадала вона, був Маркевич. Нака¬зала цариця зараз же послати по Шувалова, начальника над Тайною Канцелярією... Став почтиво перед царицею старий фахівець кнутобійної справи, почав доповідати... Червоні пля¬ми виступили на обличчі цариці, грізно насупились брови... Рівненько, гладенько текла мова Шувалова. Не стерпіла, пере¬била цариця:
— Крутить... Хитрує... Привести до застінку, допитувати на- кріпко під биттям плітьми. Допитати, хто спільник... Дізнати¬ся, від кого негожі слова чув, найпаче — кому переказував... І сказати йому — хай знає — доти братимуть на муки, як не приз¬нається, доки живий буде...
Схилився покірно на знак своєї згоди Шувалов... І того ж дня відбувся допит, страшний, невблаганний... Свистіли пліті на ввесь застінок... Не стерпів Шувалов, кинувся сам до катів, схопив пліть, ударив тричі, опам'ятався трохи... Напівмертвого однесли до тюрми Маркевича... Тяжко хворого поклали його в окремій хатині. Лежав він тяжко непритомний, напівбоже¬вільний, кричав незвичайно і ввесь здригався в страшних кон¬вульсіях.
Ходив до нього лікар, старий уже німець, Христофор Ген- нер. Не одного вже колодника доводилося йому виліковувати, щоб можна було й далі його на тортури брати. Так і тепер ліку¬вав він Маркевича, пускав йому кров, уживав усіх заходів, щоб до памяти привести, щоб було кого в Тайній Канцелярії допи¬тувати.
А тим часом, як, борючись із смертю, лежав Маркевич, до¬нощик дістав нагороду: його з салдат пожалували в сержанти...
Минали місяці... Щойно трохи одужав Маркевич, як 19 жовтня знову потягли його на допит. Допитував його сам Шу¬валов. Знову тяжких мук зазнав бідолашний колодник, каявся й заявляв, що лихо спало на нього «от крайнего безумия и пьянства», і стояв на своему, що нікому, крім Березинського, лихих слів не говорив... Знову кінчився допит, і знову, заюше¬ного кров'ю, одтягли його до тюрми...
22 листопада знову потягли на допит... Не стерпів страшних мук Маркевич, упав на коліна перед Шуваловим і, плачучи, прохав слізно, щоб не мучили його більше, віддали в ченці, як прохав уже раніше.
Це був останній допит... А далі потяглись місяці чекання...
У холодній тюремній «ізбі» сидів колишній ляйб-ґвардії ка¬пітан. З ним сиділо і його два служники — хоч Маркевич був і злочинець, але ж пан... Тож його кріпаки мусіли, не знати за що, разом із паном у тюрмі сидіти, панові своєму служити. Так було в дворянській державі.
Тепер, як кінчилося слідство, лікаря до Маркевича не при¬силали, тож так-сяк перев'язували йому його рани служники його чим попало... Сидів і ждав присуду, і тільки 2 березня 1749 року діждався...
Цариця Лизавета «из высокоматерного своего милосердия» наказала Маркевича послати до Соловецького манастиря, де й постригти його в ченці...
Так і сталося...
Опинився Маркевич на Далекій Півночі, та не втихомирив¬ся й тут. Не навчили його ані тюрма, ані тортури...
Поводився він так, що в ньому «не токмо что монашеского жития но и мирского доброго состояния не видно», лаявся з ус¬іма ченцями, пив добезкраю, бив вікна, ламав замки, бешкету¬вав досхочу. Скаржився ігумен Геннадій, що «такого безчинни- ка» тут ще ніколи не бувало, прохав забрати кудись в інше міс¬це бунтівливого гостя...
Прожив Маркевич у манастирі кільки місяців і 19 квітня 1750 року при зібранні всього братства об'явив за собою слово й діло...
Мусіло манастирське начальство вдатися до Тайної Канце¬лярії по наказа, що з Маркевичем робити. Наказали дати йому паперу, хай напише до Тайної Канцелярії...
І ось через кільки часу з Соловецького манастиря на ім'я графа Шувалова надійшов величезний донос...
Винуватив Маркевич манастирського скарбника, що той, мовляв, заступаючи ігумена, не виконав наказа про розшуку¬вання указів і пашпортів із титулом Іоанна Антоновича, ба на¬віть не об’явив його. Найбільше ж винуватив у різних злочинах ченця Олександра.
Писав у своєму доносі Маркевич, що одного разу сидів він і вголос читав чеську лікарську книгу. Прийшов у келію Олек- сандер та й каже:
—	 Що це ти єретичну книгу читаєш?
—	 Ні, кажу, це книга не єретична, а лікарська, і я шукаю в ній ліків на свої хвороби. А що ця книга чесна, то в свідоцтво того є підписання імени його цісарської величности.
Та не вплинуло це на ченця, вилаявся він гидко й пішов геть.
Другого разу прийшов він, Олександер, знову до келії й по¬чав лаяти українців недовірками та обливанцями. Вплутався в цю розмову співмешканець Маркевичів Степан Смітков, та й каже:
—	 Даремне ти, отче Олександре, ганьбиш малоросіян, адже багатьох із них від Бога і від її імператорської величности по- жалувано в Святійший Синод та в генералітет, як от і граф Ро- зумовський.
Та розпалився Олександер, почав бігати по келії, лаятися й кричати:
—	 Який він кавалер? Де був на службі? Я б на нього барабан націпив. І за що йому кавалерію дано? Біс йому дав кавалерію!
Не стерпів Маркевич, закричав:
—	 Ой, отче Олександре... Отак ти можеш на цьому світі ка- мілавку втратити, та й в другому віці гріх.
Зрозумів тоді чернець, що сказав забагато, упав у ноги, по¬чав прохати пробачення.
Та минуло трохи часу, і знов за своє взявся Олександер. На першому тижні великого посту сидів Маркевич у своїй келії і почав співати малоросійським напівом «Да исправится моли¬тва моя». Увійшов до келії Олександер і почав клясти і тих, хто співає цим напівом, і тих, хто слухає.
—	 Що ти, отче Олександре, — сказав тоді Маркевич, — і зле, і грішно: ти ж проклинаєш багатьох архієреїв. Та й її імператор¬ська величність, і їх височність завжди слухають не який інший спів, тільки малоросійський. І більше ти так не говори, і не кле¬ни так лихими клятвами.
Та Олександер вилаявся ще двічі й пішов.
Нарешті, на третьому тижні великого посту запитав Олек¬сандра один із ченців:
—	 Чи добре співали по-малоросійськи в церкві «Да испра¬вится», — а він йому в відповідь:
—	 Біси там співають, біси й слухають...
Винуватив Маркевич у свойому доносі й архангельську владу, шо вона провини чернечі покриває...
Такого доноса написав Маркевич. У кінці ж, звертаючись просто до Шувалова, прохав він, щоб постригли його в ченці, щоб «ради вельми хворих моїх ніг паче ж через горб, що висить на спину в піваршина» випустили його з манастирської в'язни¬ці, розкували руки. Писав він, що нічого не хоче, «тільки б у ке¬лії жити так, як і інші ченці, а не в караульні з салдатами».
Почалося слідство, та доноса свого довести не зміг Марке¬вич. Надіявся він, певне, через донос вислужити якусь полег¬кість для себе, та не пощастило...
Ще дев'ять довгих років просидів він у Соловецькому мана- стирі, аж доки не настигла його смерть.,.
НЕОБЕРЕЖНЕ ПОБАЖАННЯ
У полтавському секвестрі навесні 1747 року зібралося чимало таки люду: були тут і селяни-втікачі, і дезертири- ляндміліціонери, і запорожці-гайдамаки. На варті біля сек-вестру стояли призначені від полкової канцелярії місцеві козаки.
25 квітня 1747 року, в урочистий день святковий цариці Лизавети, біля невеличкої кам'яної гарнізонної церкви від-бувався урочистий молебень. Зібралося до церкви все військове російське начальство, полкова старшина, місцеві купці, майже вся місцева російська залога.
А тим часом на варті, біля секвестру, стояв місцевий козак Олекса Задорожній. Сьогодні була його черга вар-тувати... І, як годилося для свята, та ще такого великого, був вартовий п'яний ще зранку. Отже, не дивно, що між арештантами та вартовим почалася жвава, весела розмо¬ва. Не відомо, чи довго б вони розмовляли по-прия¬тельському, як до тюрми долетіли удари дзвона... То на майдані біля церкви проголошував диякон многоліття цариці.
Один із арештантів, Іван Дворовенко, зачувши веселі пе-редзвони, промовив вартовому:
—	 Це, певне, дзвонять для здравія государині...
І зараз же дістав негайну відповідь вартового:
—	 Так, так... Щоб хутше здохла.
Примовк по цьому слові Дворовенко.
Закінчився молебень, змінили Задорожнього з варти, і все забулося на якийсь час. Та ненадовго.
Між арештантами сидів дезертир Більовського ляндмі- ліційного полку, ротний писар Денис Севрюков.
Піймали його в Полтаві на торгу, і ось уже кільки день сидів він у секвестрі, чекаючи дня, коли його з Полтави ви-рядять до Більовської фортеці.
Більовська фортеця — одна з тих численних фортець Ук¬раїнської лінії, що на її збудування стільки грошей і стільки людських сил поклав фельдмаршал Мініх, — була центром ляндміліційних полків. По цих фортецях, так само і Більов- ській, стояли російські залоги, і найголовніше завдання ко¬мандирів над цими залогами було виловлювати підозрілих безпашпортних людей: утікачів-селян, салдат-дезертирів, а надто не давати проходити в Україну з Запоріжжя гайда¬мацьким розбишацьким загонам.
В кінці квітня під вартою привезли Севрюкова до Більовської фортеці. Знову побачив він остогидлі йому не-величкі вали, обкопані неглибоким ровом, цілу низку по-хилих хаток, що притулилися біля фортеці, невеличку од- нобанну кам'яну кріпосну церкву, що стояла за валом, ко-мендантський будинок, будинок страшного для всіх лян- дміліціонерів генерал-лейтенанта Філософова... Саме пе¬ред цим генералом і довелося стояти через кільки годин Севрюкову. Знав добре Севрюков, що за втечу з полку су-вора кара чекає на нього. Знав добре, що шпіцрутенів йому не минути. І ось в останню хвилину на допиті, коли генерал хотів уже наказати вести його на гавптвахту, згадав Севрю¬ков про порятунок і заявив генералові, що він знає «вели- коважні слова».
Не міг генерал сам розглядати таку важливу справу, але зараз же дав наказа розшукати Задорожнього, а також Дво- ровенка.
Минуло кільки днів, і до Москви трьома візками везли донощика, свідка й обвинуваченого.
У Тайній Конторі словам Задорожнього надали велико¬го значення... Допитали донощика, розказав він, як ото 25 квітня Задорожній, стоячи на варті, говорив негожі слова про царицю... Допитали свідка Івана Дворовенка, і той ціл-ком ствердив доноса. Заявив тільки Дворовенко, рятуючи себе, що він не доносив сам «з простоти».
Що було робити Задорожньому? Заявив він, що не знає, чи говорив такі слова, чи ні, бо був п’яний надмірно, «а в тверезого в нього таких слів на думці не бувало, і з чого йо-му ті слова говорити на думку його прийшло, того він не знає й злоби на її імператорську величність ніякої він не має». •
Справа була ясна. Через кільки місяців на Красному майдані в Москві відбулася й кара. Били Задорожнього кнутом... Закінчилася кара, напівмертвого одвезли Задо-рожнього до тюремної «ізби» й через кільки день вирядили його, ще хворого, всього в ранах, до Сибіру на далеке за-слання.
НАГОРОДА ЗА ПРАВДИВИЙ ДОНОС
Тихим, мирним сільським життям жив капітан-поручник Преображенського полку Григорій Тімірязєв. Мав він законну відпустку з полку на рік і перебував у себе в сільці Колонтаєві, одпочиваючи від муштри, намагаючись сяк-так своє господар¬ство налагодити, бо через довгу відсутність господаря все чи¬сто до занепаду прийшло.
Життя Тімірязєва нічим не різнилося від звичайнісінького життя тисяч таких же, як і він, середніх дворян. О 12 годині обід, після обіду — сон, поїздки до сусіди в гості, карти, полю¬вання, кари кріпаків — усе чисто так, як скрізь навколо.
У жовтні 1743 року до свого сільця Ханіна, в Олексин-сько- му уїзді, приїхав у відпустку салдат Преображенського полку Іван Насонов, ближчий сусіда і знайомий капітан-поручника. 20 жовтня годині о 3-ій опівдні приїхав Насонов до Тімірязє- вих у гості...
Тімірязєв, як годилося, спав по обіді, тож Насонова зустрі¬ла його жінка Агаф'я. Сів гість у передній горниці коло столу, вкритого килимом, поставила хазяйка на стіл карафку горілки, риби, огірків солоних, почала припрохувати гостя, частувати. Почав Насонов розказувати хазяйці про різні новини петер¬бурзькі, адже доводилося йому, салдатові ляйбґвардійського полку, в Петербурзі чимало по людях бувати, не раз стояв він на варті біля палаців царициних, своїми очима бачив, спостері¬гав бурхливе розкішне життя. Звичайна річ, було йому що роз-казати.
Цікавилася дуже хазяйка новими модами при дворі, всі-лякими придворними пльотками. Розказав їй Насонов, як не¬давно був великий баль при дворі, і як цариця наказала всім жінкам бути в чоловічому вбранні, а чоловікам у фіжмах з мушками, як багато сміявся ввесь двір, коли серед балю ввій¬шов старий князь Голіцин із мушкою на лобі завбільшки в пів- тарілки, як мусіли старі діди-сенатори витанцьовувати польський менует та всілякі контраданси. Дуже вподобалось хазяйці це оповідання молодого гостя, і, зітхнувши, вона про¬мовила:
— І ми б ото двораки були, та ба... Коли принцеса була в Ри¬зі , а при ній був мій чоловік, а її чоловіка до неї ще не допуска¬ли, то мені сам мій чоловік говорив, що принцеса «до любови й волі його дуже була схильна», а чи було що між ними, чи ні, я не знаю...
Запам'ятав Насонов ці слова хазяйчині. Хотів їй щось ска¬зати, та схаменулась вона, почала прохати Насонова нікому про це не говорити.
Посиділи ще трохи, вже не йшла так жваво розмова, як по¬переду, та прокинувся хазяїн, вийшов до гостя, а далі, як зви¬чайно: наготувала хазяйка вечерю, посідали гість із хазяїном вечеряти, і не пам’ятав Насонов, як той день закінчився. Про¬кинувся вже вранці в себе вдома на постелі...
Минув рік. Із свого сільця приїхав Тімірязєв до Москви до зятя свого. На Тверській вулиці в Земляному городі зустрівся знову Тімірязєв з Насоновим. Умовились обидва разом до Пе¬тербургу на службу їхати...
Саме на різдво 25 грудня довелося їм по дорозі до Петер¬бурга спинитися в невеличкому селі Стукавні. Спинилися во¬ни в місцевого попа, добре пообідали, та й випили чимало. По обіді ліг Тімірязев на лавку відпочивати, а Насонов довго хо¬див по хаті, не спалося щось йому, не хотілось лягати. Підій¬шов він до лавки, де дрімав Тімірязев, та й каже:
—	 Дивись бо, як Росія з вступу її імператорської величносте на всеросійський престол щаслива була. А нині чути, що госу¬дариня нездужає, і дивись, які ми нині нещасливі.
—	 Е, що ти там верзеш... Якому в Росії добробуту бути, та й надалі- хіба можна чекати, адже пропало бідне російське дво¬рянство. Жалують тих, що не тільки в цей чин не годилися, але раніше мені й в холопи не здалися. Візьми це одне. Розумов- ський був сукин син, школяр містечка Козельця, а нині який великий чоловік. А все це не що інше робить, крім того, як од¬на любов. Що ти думаєш про теперішню государиню, а я все знаю. Знаю, кого вона спершу ще любила, першого — Аврамку.
—	 Хто ж то такий Аврамка?
—	 Аврам Петрович — арап, якого хрестив государ імпера¬тор. А другого любила Антона Мануйловича Дівієра, третього — їздового, четвертого — Олексу Яковича Шубіна, а п'ятого те¬пер любить Олексу Григоровича Розумовського. Та це ще й не все. Я знаю, що й кількох дітей вона спородила. Про деяких я знаю, де вони й нині перебувають, знаю й ту бабку, яка при тих випадках бувала.
Захотілося Насонову, чуючи такі слова, ще більше від капі¬тана вивідати, запитав він Тімірязєва:
—	 Та як це може бути? Де ж вона тоді, коли вагітна була, пе¬ребувала? Адже ж тоді була імператриця Анна Іванівна.
—	 По мизах їздила і в Санкт-Петербурзі не була. Та що це! У неї й батенько такий був. Як ще він нежонатий був з імперат¬рицею Катериною, то був превеликий блудодій, а коли одру¬жився, то хоч з жінками на блуд і не наважувався, однак, в со- домському блуді був повинен. Адже він через те й в артикулі в 10 розділі легко про блудні діла написав, що й сам він винний був, а за інші, хоч малі провини, то смерть покладено. Та імпе¬ратриця Катерина Олексіївна... я теж все знаю. Адже хоч, пра¬вда, вона й любила свого чоловіка, та зате й другого любила — камергера Монса, якому за це й голову відрубано, а її за це го¬судар дуже бив. Та й імператриця Анна Іванівна любила Біро- на і за те йо) о регентом зробила. Дивись, що монархи роблять, як же простому народові не робити... А як заарештували прин¬цесу з її фамілією, то мене до неї призначили для охорони, і ось тоді до мене приїздили Шувалови й обіцяли мені дуже багато, а й по цей де нь нічого нема, та й далі не буде. Який же кураж служити, Боже мій... Якщо ж принцеса з своїм сином по-старо¬му буде, то я б, звичайно, був кавалер святого Андрія або при¬наймні святе і о Олександра. Та й що ж... Якщо великого князя від хвороби че стане, то, звичайно, треба думати, що принцеса по-старому б у де...
Отакого наговорив п'яний Тімірязєв своєму молодому су¬путникові. Але коли трохи протверезився, почав прохати:
— Ти вже будь ласкавий, цього, що ми з тобою говорили, ні¬кому не розказуй, навіть батькам своїм, бо як дізнаються, то за це і тобі, і меш голови одрубають.
Минуло кільки місяців. Довго думав Насонов, як йому бу¬ти. Знав, що за правдивий донос нагороду велику можна діста¬ти, та знав доі ре й те, що донощикові перший кнут. Тож мину¬ло кілька місяців вагання. І тільки в травні 1745 року надіслав він на ім'я цгриці «доношеніє»...
Відразу в ! їлася до справи Тайна Канцелярія. Заарештува¬ли, насамперед, жінку Тімірязєва, привели її не до Тайної Кан¬целярії, а просто додому, до Ушакова. На допиті заявляла Тімі- рязєва, що нічого вона лихого Насонову не говорила.
Закінчився допит. Ухвалив Ушаков: Тімірязєву, бо ж вона вагітна, до тюрми не брати, а відпустити її додому.
Самого Тімірязєва в цей час дома не було, він був у відря¬дженні в Пскові. Зробив Андрій Іванович Ушаков особисту до¬повідь цариці, запитуючи, чи брати Тімірязєва із Пскова, чи ні. Наказала цариця негайно ж послати по Тімірязєва салдатів і заарештувати.
7 червня опинився вже Тімірязєв у лабетах Тайної Канце-лярії. Тримали його в окремому казематі, під пильною вартою, щоб не міг нічого ні з ким говорити.
Не встигли привезти його, як уже того дня в присутності обох керівників Тайної Канцелярії, старого Ушакова й молод¬шого графа Шувалова, відбувся перший допит. Цариця вели¬кої ваги надала словам Тімірязєва, адже Тімірязєв був ляйбгвардійський капітан-поручник, офіцер того полку, що, мов яничари в Туреччині, грався російським престолом.
Отже, не дивно, що обидва керівники Тайної Канцелярії ду¬же пильно, дуже ретельно до справи взялися.
На першому допиті, як це робили тисячі заарештованих, заперечував Тімірязєв усю свою провину, мовляв, тільки того й було, що як їхали вони з Насоновим, то Насонов спитав: «Хто при дворі камергери перші?», а він, Тімірязєв, відповів, що при дворі перші камергери Олекса Григорович Розумов- ський, Михайло Ларіонович Воронцов та брати Шувалови. А далі Насонов сказав; «Нині до інженерства й артилерії вчених людей мало і Мініха вже нема», а він, Тімірязєв, відповів; «Ни¬ні єсть інженер арап Іван Петрович, государя Петра Великого хресник».
Привели тоді до Канцелярії Насонова, звели обох віч-на- віч. Боявся глянути в очі Тімірязєву Насонов, але стояв на своєму.
Вивели обох із канцелярії. Порадилися між собою страшні керівники страшної установи й ухвалили допитувати Насоно¬ва в застінку «с пристрастием», чи доніс він правду, чому не до¬носив кілька місяців, чи питав Тімірязєва про перших камерге¬рів, і зараз же доповісти цариці.
Схвалила цариця постанову Тайної Канцелярії, і 8-го чер¬вня, вперше в житті, опинився Насонов у застінку. Поставили його біля диби, почали допитувати. Та обстоював він свій до¬нос. Закінчився допит. Одвели Насонова до каземату, а Уша¬ков негайно, того ж дня, зробив доповідь цариці.
Наказала цариця якнайпильніше допитувати Насонова, діз¬наватися правди.
11 червня привели його знову до застінку. Привели й Тімі¬рязєва. Та знову обидва на своєму стояли, знову один потвер¬джував доноса, а другий заперечував. Підняли Насонова на ди¬бу, дали йому 8 ударів. На своєму стояв Насонов. А біля диби ввесь час, як карали Насонова, стояв Тімірязєв і рішуче, непо¬хитно, заперечував свою провину.
Через чотири дні — ще не встигли загоїтися рани в Насоно¬ва — знову відбувся другий допит, уже дванадцять ударів кну¬том скуштував Насонов. Та наслідки були ті ж самі.
Через чотири дні, 19 червня, привели і Насонова, і Тімірязє¬ва знову до застінку. Знову, висячи на дибі, під ударами кнута, стверджував рішуче свого доноса Насонов. Дали йому дев'ять ударів і вивели з застінку... Донощик витримав тортури, надій¬шла до Тімірязєва черга.
Граф Шувалов, сидячи край столу, заявив Тімірязєву, що зараз, коли Тімірязєв не об'явить істини, то буде взятий на тор¬тури. Почав Тімірязєв заперечувати свою провину... Наказав тоді Шувалов роздягти його і брати на дибу. Тільки здерли ка¬ти з Тімірязєва сорочку, як кинувся він до столу і, кланяючись до землі Шувалову, заявив, що він винний. Наказав Шувалов вийти із застінку солдатам і катові і почав допитувати вже сам.
Тепер уже інше розказував Тімірязєв. Говорив, що в них та¬ка розмова була з Насоновим. Насонов сказав:
—	 Які оце в нас у полку офіцери Шубіни, і в них ані чолові- чества, ані лиця нема.
А він, Тімірязєв, відповів:
—	 Скільки я Шубіних не знав, вони всю красу, чоловічество своє віддали Олексі Яковичу Шубіну.
—	 Чи не той це Шубін, що на засланні був?..
—	 Той!
—	 За що ж його заслали?
І тут, мовляв, Тімірязєв сказав, признався зараз: «Постраж¬дав він за государиню, бо ж він з государинею, як вона ще була царевною, жив, за що його й нагородили тепер і одставку да¬ли».
Почав допитувати Шувалов, від кого ж чув він це все. Від¬повідав Тімірязєв, що це він усе сам вигадав, бо бачив і чув про нагороди Шубіна. Признався далі Тімгрязєв і в тому, що йшла розмова з Насоновим про дітей царициних, і про бабку, що в цариці дітей приймала, і що навіть сам він тую бабку бачив, але що ні з ким про це не говорив. Заперечував він слова Насонова про арапа, заперечував, що лаяв Розумовського, а щодо Шубі¬на, то, мовляв, це знає не тільки він, а всі обер-офіцери ляйбґвардії. Почав далі допитувати Шувалов про взаємини Ті¬мірязєва й принцеси Анни Леопольдівни. Заявив Тімірязєв, що дійсно гаки стояв він на варті біля принцеси, що жодної на¬городи за це не одержав, але що жалю ніякого не висловлював і не бажав, щоб принцеса знову повернулась.
На перший раз було досить. Через кілька день знову приве¬ли Тімірязєва до застінку. Тепер уже він скуштував кнута. Під¬няли його на дибу, дали чотирнадцять ударів. Проте, найгос- тріші, найнебезпечніші слова й далі заперечував він, терплячи страшні муки.
Але для Тайної Канцелярії досить було й часткового ви-знання.
Ухвалила Тайна Канцелярія, обидва керівники, що за про¬вини належить Тімірязєва покарати на смерть, одрубати голо¬ву, конфіскувати майно. Що ж до його жінки, то в своєму доне- сінні до цариці визнавала Тайна Канцелярія за можливе, через те, що вона вагітна, через те, що в її словах нічого особливого не було, відпустити її й більше про те не допитувати...
Заслухала цариця донесіння і кінець-кінцем таку кару ухва¬лила Тімірязєву:
«Тімірязєва за те, що він, не боячись неминучого суда Бо¬жого й не страхаючись за лихі діла вічної муки й не пам'ятаю¬чи своєї присяги й зганьбивши її імп. вел. указ, говорив велико- важні, негожі злодійські слова, замість смертної кари, бити кнутом нещадно й заслати його до Сибіру вічно».
Присуд був виконаний. Від нещадних кнутів кілька місяців пролежав хворий Тімірязєв, ледве одужав, а далі його, разом із служником його, кріпаком Федором, що мав і на засланні слу¬жити своєму панові, не знати за що, разом із паном у «так дале¬кому та безхлібному місці» мучитися, заслали до далекого Си¬біру. Там ще довгі роки жив Тімірязєв, голодуючи, часто ря¬туючи себе від голодної смерти жебрацтвом. А тим часом його все майно забрано до державної скарбниці, а землі передані «за ревностной і правой донос» Насонову.
ВАЖКО З ВЕДМЕДЕМ БОРОТИСЯ
Ніколи так не тривожилися в житті своєму пан Григорій Дем'янович Скорупа та його жінка, як довгі перші три місяці 1747 року... Ще в лютому 1746 року вирядив він середущого свого 24-літнього сина Павла до Петербурга. Мав він там похо¬дити скрізь у справах різних, а найбільше у справі про спірні землі близького родича Скорупиного, бунчукового товариша Федора Ширая. А сперечався Ширай за землю не з ким-не- будь, а з всемогутнім Олексою Розумовським. Павло Григоро¬вич Скорупа добру канцелярську школу відбув, тож великі на¬дії покладав на нього батько. Може таки знайде якийсь хід по¬таємний, доб'ється свого.
Перші місяці діставав старий Скорупа, хоч і нечасто, звіст¬ки про сина, а тепер ось — наче врізало. Нема й нема з самісінь¬кого грудня звістки...
Минув січень, минув лютий, настав березень... І надійшла звістка страшна, незрозуміла... Був старий Скорупа в Староду- бі, і там один із старих канцеляристів пошепки, потай, причи¬нивши двері, поспішаючи, сказав:
—	 Чи ви вже чули-сьте, що пана Павла до Тайної Канцеля¬рії взято?
Нічого більше не сказав канцелярист, та й цього було до¬сить. Темніший ночі, суворий, сердитий вернув старий додому, та не сказав нічого жінці.
—	 Може брехня ще... Устигне наплакатися й потім.
Та потаїти не вдалося. Поїхала Скорупиха до міста до прия¬тельки своєї погадати на сина, а та їй, не гадавши, сказала, мов громом ударила...
Вернула стара до свого села Кустичів... Не було чоловіка вдома, та як вернув, то ще з ґанку почув тужне голосіння, зро¬зумів, що знає вже жінка його таємницю...
Поїхав тоді старий до міста знову порадитися з суддею пол¬ковим — добрим таки знавцем законів. Порадив старому суддя підождати ще з місяць, доки надійдуть нові які звістки, а далі й в далеку дорогу вирушати...
Сумні потяглися дні для Скоруп. Сусіди, прочувши про арешт сина, почали десятою дорогою їхню садибу Обминати.
— Може після сина й до батька черга дійде, нащо ж і на себе халепу накликати.
Бачили старий і стара, що менше й менше друзів стає, що бояться їхньої хати люди. Так і минали дні в чеканні чогось страшного. Написав старий до Петербурга листа, прохав одно¬го з давніх приятелів своїх, з яким ще на баталії Полтавській познайомився, хоч довідатися про долю синову, не то що кло¬потатися. Та відповіді не було...
Настав квітень. Поклав старий підождати днів із сім, а там послати другого сина, Івана, до Петербурга на підмогу...
Проминув тиждень. Увечері 9-го квітня сидів старий біля столу, — не спалося останніми місяцями ні йому, ні жінці — чи¬тав читану-перечитану давню козацьку хронічку. Подобалося йому дуже пишне змалювання воєн козацьких, і в уяві 64-літ- нього діда поставали живі картини й кримських походів, і Пол¬тавської баталії, де й самому довелося участь брати... Стара си¬діла поруч, слухала... Минула година. Вже не раз щипцями зні¬мала стара нагар із свічок лойових, уже стомився старий чита¬ти, як у дворі почувся якийсь гамір, чиїсь кроки. До ґанку під'їхав візок. Вискочили старі на ґанок — може ж Павлусь приїхав — і остовпіли. З візка вилазив високий у зеленому мун¬дирі капраль, а біля ґанку вже стояв салдат із рушницею... По¬лякалися старі, та в ту ж хвилину побачили, що за капралем із візька вилазить і давно чеканий син...
Минули перші хвилини радощів. Край столу мирно сиділи старий, стара і зморені з дороги Павло й капраль із салдатом. Довідалася мати, що вже нікуди Павла не повезуть, тож упада¬ла коло його супутників. Мов у раю, почували себе ті з дороги. Повні миски пирогів, холодцю, пісний борщ, ціла низка яки¬хось невідомих страв, кварти горілки, наливок різних — усе це бадьорило гостей. Задоволений, посміхаючись, червоний від горілки та наливок, сидів на покуті капраль, куштуючи чисто всіх страв, не відмовляючись від жодної чарки. А далі постели-ли гостям цілі гори пухових подушок.. Давно вже спалося так у затишку, в м'якій постелі після доброї вечері капралеві Санктпітербурзького гарнізонного Нєвського полку Михайло¬ві Петухову та його помічникові, як сьогодні... Солодкий сон схопив їх у свої обійми й не випускав аж до ранку.
А тим часом у горниці мати й батько розпитували Павла. Сказав той, що нічого з шираївської справи не вийшло, розка¬зав, що сидів ось три місяці в Тайній Канцелярії. Заплакала ма¬ти, як зняв Павло сорочку й побачила вона сині криваві смуги та шрами на тілі любого сина. Сказав, що взято його за негожі слова про Розумовського, а за що саме, не хотів казати.
— І нікому не скажу, бо більше ще лихо буде.
Так і не довідалися сьогодні батько та мати, яка ж саме про¬вина синова, та раді були, що хоч живий-здоровий вернув до¬дому. І за півгодини мертвим сном спав увесь дім...
Що ж справді таке сталося з молодим Скорупою, що опи¬нився він у Тайній Канцелярії? А було так.
Як приїхав Скорупа до Петербурга, як попоходив по різних установах, де тільки хоч яка зачіпка була, й побачив, що проти Розумовського боротися важко, тож надумав він на інший шлях стати, до іншого способу вдатися. 5 грудня 1746 року прийшов він на квартиру Іллі Ксиландера, управителя дому графа Олекси Розумовського. Пощастило йому, застав Кси¬ландера дома... Почав тоді Скорупа прохати, щоб Ксиландер допоміг у Шираєвій справі, обіцяв сто карбованців, якщо допо¬може. Та де ж пак було Ксиландерові втручатися в цю справу. Адже мова йшла про спірні землі, що ними Розумовський во¬лодів, тож зрозуміло, що Ксиландер, посміхаючись, порадив Скорупі до Кабінету або Сенату вдатися. Скипів Скорупа — це ж бо не порада була, а глузування — і, прощаючись з Ксиланде- ром, сказав:
—	 Що ж, у нас в Україні є приказка: «З сильним тягатися, як з ведмедем боротись», та буде ще й на нашій вулиці празник. — Грюкнув дверима й пішов.
Тільки вискочив розлютований Скорупа на вулицю, як Ксиландер відразу листа написав графові... А далі шлях зви¬чайний.
9 грудня Скорупу вже вперше допитували в Тайній Канце¬лярії. Даремне намагався він себе виправдати, викрутитись, зовсім інакше свої слова змалювати.
—	 Я, мовляв, хотів милости графської здобути, через те й до¬ніс на мене^управитель, бо не хоче мене в тій його райхсграфсь- кого сіятельства милості бачити.
Але три служники ствердили Ксиландерів донос. Мусів признатися Скорупа, що він дійсно таки приказку про ведмедя говорив, але рішуче заперечував, що говорив «буде, мовляв, і на нашій вулиці празник». Та Тайна Канцелярія визнала, що раз він признався, що про ведмедя говорив, то, певна річ, і про празник теж сказав.
4 лютого 1747 року начальник над Канцелярією О. Шува¬лов робив доповідь цариці і пропонував далі штраф, який «її імператорська величність указати зволить». Та не погодилася цариця, наказала допитати Скорупу. щоб признався він, «з якої думки та наміру» говорив ті слова, що «й на нашій вулиці буде празник», а коли не признається, то взяти на муку. Привели 9 березня Скорупу до Тайної Канцелярії. Об'явили йому указ царицин, та не признався він у тих словах. Дали тоді йому під¬писати зізнання, а далі повели в застінок. Тут у присутності са¬мого Шувалова допитували його «с пристрастием накрепко». Не признався спершу Скорупа, а далі таки не витримав, приз¬нався, але заявляв, що говорив те «з простоти своєї». Знову й тут намагався Скорупа інакше слова свої витлумачити.
— Я, мовляв, сказав так через те, що коли Ксиландер не до¬повість графові, то буде й на нашій вулиці празник, бо я, мо¬вляв, сам знайду нагоду прохати графа.
А раніше не признався у цих словах «второпях и забвени-ем». На цьому слідство закінчилося.
З наказу цариці Тайна Канцелярія ухвалила Скорупу «бити плетьми», а після кари відіслати до батька. Відбулася кара. Пе¬ред тим, як вирядити, прочитали йому наказа, щоб він «ні в якому разу не розголошував та тримав би це в вищому секре¬ті».
Отаке сталося з молодим Скорупою в Петербурзі. А тепер, після стількох поневірянь опинився він вдома.
Настав ранок. Зібрався капраль із салдатом назад у дорогу. Нагодувала їх мати Скорупина як слід, дала в дорогу і харчів, і напоїв чимало. Старий Скорупа теж грошей не пожалів, тож дуже був вдоволений з подорожі і капраль, і його помічник.
Перед від'їздом узяв капраль від батька Скорупиного таку розписку:
«1747 году априля 9 дня син мой Павел Скорупа при капрале Санктпитербурского гарнизонного Невского полку Михаиле Пе¬тухове прибил ко мне и чрезъ оного же капрала з Канцелярій Тайной указ Ея Императорского Величества получен мною в том ему ж капралу от мене сие свидетелство дано.
Бунчуковий товариш Григорий Скорупа».
Яка ж була дальша доля молодого Скорупи? Уже 18 квітня 1747 року з Стародуба Скорупа прохав Тайну Канцелярію про дозвіл йому служити, бо він хоче служити «не шкодуючи останньої краплі крови до кінця життя свого, як і предки». Правду кажучи, щодо предків, то дід Скорупи був багатий ста- родубівський крамар і ніякої крови своєї проливати йому не доводилося, але в проханнях не завжди ж істини додержують.
Пригода з Тайною Канцелярією перервала була Скорупину кар'єру, і тільки з березня 1757 року (через десять років) він стає за Стародубівського полкового обозного, а далі почина¬ються його всілякі служби в війську, і 1772 року він уже армії полковник. Цікаво відзначити, що ще 1757 року його вирядив гетьман із спеціяльним дорученням до польського кордону не в черзі, «але з бажання власного його ясновельможносте, як надійний». За десять років виступ Скорупин проти Олекси Ро- зумовського забувся, і Скорупа жив спокійно, як десятки й сот¬ні інших козацьких старшин, до самої своєї смерти 1779 року.
ЦАРИЦИНІ НЕМОВЛЯТА
Сумно, безрадісно минало життя старого салдата Іллі Коб'якова... Багато лиха зазнав він на своєму віку, та й на старість не покращало. Вся молодість минула марно на важ-кій службі, в походах повсякчасних. Не один раз і смерть у вічі заглядала, не один раз довелося рани тяжкі гоїти. На-дійшла старість, спливли за водою молоді літа, а з ними здо¬ров'я, сила. Немічний, старий став старий Ілля. Непотрібні такі салдати в війську, тож пустили Іллю на волю в одстав- ку. Без родини, без хатини не мав куди подітися старий сал- дат, не мав де голову свою прихилити. Послало його тоді на¬чальство до шпиталю при церкві Володимирської богоро- диці в Китай-городі віку доживати.
Сумне було теє життя серед таких же старих, немічних, як і сам.
Щоб не даром їв хліб, силувало іноді його церковне на-чальство дзвонареві допомагати. Не любив цієї роботи ста-рий Коб'яков. Трусилися йому руки, важко було йому бити в дзвони, важкі, холодні, металічні. Іноді ж ставили його під час служби на варті в церкві. Блимали неясним світлом лямпади, притухали, примеркали свічки перед темними, порохом віків укритими іконами, побожно молилися пара-фіяни, а старий салдат стояв, вартував, дивився, щоб якийсь з богомольців побожних чогось не потяг.
Так і минали дні, нудні, сірі, напівголодні...
Настав великий піст 1749 року... Залунали дзвони усією
Москвою. Темний побожний люд сунув до церков замолю-вати свої немудрі гріхи... Настали жнива для попівства. Більше стало люду і в тісній церкві. Поставили знову Коб'якова на варту...
Стоїть старий салдат, придивляється до богомольців, знайомих яких шукає... Закінчилася служба, час уже йти до шпиталю, аж підходить до Коб'якова, похитуючись трошки, ієродиякон Ізосім. Почалася повільна розмова.
—	 Сумую я, — каже Ізосім, — що оця церква мала. От ко¬ли була цариця в Москві, так обіцяла більшу зробити. Та що, одмовляє її від цього єретик, ворожбит Олексій Розу- мовський... Та це ще й не все. У Санкт-Пітербурзі нарядив він команду своїх черкас , їздить та команда містом і багато руського народу нищить... Багато мертвих тіл до поліції привозили. Дивувалися в поліції, хто так робить, а далі спіймали тих черкас, привели до государині, а Розумов- ського при ній не було. Тож наказала государиня одному бояринові їх допитати...
Де й минув сон у Коб'якова, жадібно слухав він незви-чайні речі, а Ізосім далі своє правив.
—	 От які були стародавніх російських царів речі та ін-ших держав подарунки в палаці, все те Розумовський вивіз та одіслав своїй матері, а тая все те до Польщі одсилає. І що ж, хоч про це й казали государині, тільки вона нічого йому не зробила. Та він же, Розумовський, наслідника нашого, великого князя Петра Федоровича шість разів до смерти призводив.
Наказавши стільки, пішов ієродиякон із церкви, сказав-ши, проте, Коб'якову на прощання:
—	 Ти ж, дивись, мовчи про це... Анікомуні слова!
—	 Та добре, буду мовчати!
Пішов Ізосім, а Коб'якову слова його мов тягар важкий на думку лягли. Що робити? Треба донос подати. Як, кому? Треба поради спитати... Пішов Коб'яков до ієроманаха Ан- тонія, розказав йому про Ізосіма все чисто. Подумав трохи ієроманах, а далі й каже:
—	 Та цю мову я від нього, ієродиякона, чув уже, та він ще не те говорить.
—	 Як же терпіти далі, треба донести.
—	 Та ні... Поб'є його, Ізосіма, Бог і без нас...
І, сказавши так, одійшов чернець від солдата. Ніколи бу-ло ієроманахові з старим салдатом говорити. Тільки-що в вівтарі передали йому цидулку від княжни Марії Михай-лівни Одоєвської. Швидше кортіло йому її прочитати. Учо-ра був ієроманах на молебні у великій панській садибі Одо- євських. Скінчився молебень, запросили всіх до столу... За стародавнім звичаєм почали з тропарів, тропарями й закін-чили обід... Та не співами ж самими задовольнилися гості... Чимало горілки, і простої, і боярської, чимало наливок, чи¬мало вин усіляких стояло на столі, і не гребували ними гос¬ті. Десь узялися блазні, огидні карли, і почалися справжні веселощі... Крутилося, стрибало все перед очима ієромана¬ха, а далі, не знати як, опинився в спальні княжни...
Здорова висока дівчина присунулась близько до нього... Була вона, як і всі в цей день, напідпитку... Одкинула коси... Ближче, ближче... Уста біля уст... Звичайна картина... П'яний чернець і дівчина... Та кінець незвичайний. З юнац¬тва свого не знав чернець жінки і не пізнав її й зараз... Неза- доволено одкинулась княжна... Минуло кільки хвилин. Мовчанка, і знову присунулась ближче, притисла до себе несміливого ченця... Пекучі поцілунки, божевільні рухи... Не пам'ятав ієроманах, що було далі... Вернув додому п'яний, упав на ліжко своє й проспав до ранку... А зараз лист... Де ж тут у слова Коб'якова вдумуватися! Увійшов до келії, почав читати... Солодкі незнані досі слова: «Ти мій світ, отець душевний і тілесний муж і утішитель, а я твоя ра¬ба»... Сів на ліжко, замисливсь, попливли думки до вчораш¬ньої зустрічі...
Узяв перо, розіслав папір, полилися нескладні, незграбні слова: «Ти моя радість і матушка душа і дуже дорога моя су¬пруга і неначаємоє веселіє й сладость»...
Уже догоріла свічка, кінчив писати. Ліг спати й сниться незвичайний сон: сниться княжна. Сидить край столу. Не-ма на ній сорочки... Гола... Пашить вогнем... Млосно уві сні панотцеві, а в княжни десь на руках з'явилося немовля, пригорнула його до себе, дає йому груді... Попливли якісь солодкі хвилі... Повне провалля... Мить... Стало огидно- слизько...
Прокинувся чернець. У келії тихо... Ще не вернув додо-му диякон, нема нікого... Кілька хвилин, і заснув Антоній кріпким сном до ранку...
Минув великий піст, пролетіли великодні свята. Трохи забув уже Коб'яков про пригоду з ієродияконом, аж нагадав йому знову про теє, та ще й як нагадав, ієроманах.
Був то четвер після великодних свят. Побожно, уважно запалював Коб'яков у церкві в лямпадах воскові свічі... Лю-бив старий салдат, як заливало прозоре світло темні кутки малої церкви, як наче оживали похмурі темні постаті на ста¬рих іконах. Веселіше ставало безпритульному, темному, ввесь вік муштрованому салдатові. Тож і сьогодні, як зав-жди, радо виконував старий немудру роботу.
Запалює Коб'яков свічки, а тим часом увійшов у церкву завжди похмурий Антоній, глянув на Коб'якова, та й каже:
—	 Ти дивись... Ізосім наказував, щоб ти не всі свічки в лямпадах запалював.
Обурився старий салдат:
—	 Як це ви, батюшко, таке кажете? Як же можна не всі свічки ставити. Вони ж мирові належать. Усякий їх дає для душі своєї. І як це ви, батюшко, тому ієродияконові таке терпите? Ви ж священики, а він ієродиякон, і у вас у всьому волю взяв...
—	 Христос і не це терпів, Ілля, а ми не хочемо того потер¬піти — нам його осуджати гріх. Він уже на цьому світі про¬клятий. Ось він недавно про всемилостивішу государиню Лизавету Петровну говорив, що вона ніби чотирьох немов¬лят спородила.
Жахнувся Коб'яков:
—	 Ой, це зле дуже, панотче, і треба вам про те донести.
—	 Та добре, спитаю я про це такого чоловіка, що знаєть¬ся на цьому і, крім Бога, нікуди «недвижим». Як він мені присудить, так і буде...
На цьому й скінчилась розмова.
Одійшла служба. Розійшлися всі з церкви, а Коб'яков усе думав, що треба щось робити, щоб і самого якось лихо не спіткало... Думав-думав і нарешті 18 квітня опинився в домі страшного генерала Олександра Івановича Шувалова, начальника над Тайною Канцелярією...
У Тайній Канцелярії не так, як скрізь, по інших устано-вах, там тяганини не було... Відразу ж допитав Шувалов старого салдата, зараз же полетіли з Тайної Канцелярії по-сланці по Ізосіма.
Минуло кільки годин, і опинився переляканий на смерть
Ізосім у Тайній Канцелярії. Допитував його сам Шувалов. Мусів розказати спершу Ізосім усе життя своє страшному для всіх начальникові страшної установи...
Розказав він, що світське ім'я його Захарій. Батько його був салдат, помер років двадцять п'ять тому. Лишився Ізо-сім сиротою. Сяк-так навчившися читати-писати, вступив до латинської школи. Років із двадцять чотири тому, з нака¬зу Синоду, його з іншими школярами перевели до Москов¬ського шпиталю в лікарські учні. Пробув там Ізосім усього чотири роки, а далі кинув шпиталь, утік до Троїцько-Сергі- ївського манастиря, постригся в ченці і оце вже років із де¬сять живе при церкві Володимирської Богородиці.
Такий був короткий життєпис Ізосімів.
Та не це цікавило Шувалова. Цікавили його негожі сло¬ва про царицю й Розумовського.
Побачив Ізосім, що брехати нема змоги, признався відра-зу в усьому. Говорив, мовляв, Коб'якову й Антонію тії лихії слова, а чув усе від удови посадського Афім'ї, що приходи-ла іноді до нього в гості. Мовляв, розказувала йому, Ізосімо- ві, тая жінка Афім'я, що двічі в Петербурзі була сталася бі¬да, двічі трохи не задавлено стелею наслідника Петра Федо¬ровича, а все те робить родина Розумовського.
«Одного разу, — так, мовляв, розказувала Афім'я, — на-вчив був Розумовський своїх черкас задавити Петра Федо-ровича сонного в ліжку, та підслухав це один салдат чи мат¬рос і розказав наслідникові. Той замість себе поклав у ліж¬ку іншого, тоді прибігли черкаси й задавили того чоловіка. А як ховали його, то Петро Федорович уголос всім говорив: «Це Олекси Григоровича удавленик».
«Та ще раніше, мовляв, розказувала Афім'я про те, що в Петербурзі спершу жила при Розумовському малоросійсь¬ка дівка, а потім малоросіянин. Через їхнє чарування ца¬риця стала великого князя не любити. А тії ворожбити все Олексі Григоровичу кажуть, хто що про нього думає і де що робиться, що вони причарували царицю, що в цариці в убранні зашито «волшебное подобно де как рыбка». Ото й породила цариця від Розумовського чотирьох немовлят, і все те робиться через чари лихії, бо ж у них в Малій Росії багато чарівників. А чула все теє Афім'я від якоїсь старої ба¬би Степановни, що теж «через чарівництво дивиться в воду й бачить, де що діється, і знає про все. І, мовляв, тая Степа¬новна цього року не допустила ворожбитів, що їхали з Ма¬лої Росії до Олекси Григоровича, хоч їм назустріч з Москви висилали 40 салдатів».
Далі розказував Ізосім про лиху пригоду, що трохи не спіткала його минулого року. Мовляв, на весні ранній то¬го року прийшла до нього Афім'я й розказала, що ось ієро- манах Заіконоспаського манастиря Афанасій (нині помер-лий) хоче його, Ізосіма, зіпсувати, кладе під поріг папірці з травами. Хоч і вчився Ізосім по школах, та в силу чарів-ництва вірив, як і тая Афім'я, непохитно, почав шукати в келії і знайшов аж два папірці. Подався тоді по пораду до Афім'ї: «Що робити з тими папірцями, як бути?» Сказала тоді Афім'я, що стара Степановна їй наказала взяти одно¬го папірця і кинути на Москва-ріці в ополонку і дивитися, що з ним буде. Дав тоді Ізосім одного папірця бабі, пішла та з ним, а як прийшла пізніше до нього, то розказала: «Той папірець довго кругом крутився й насилу потонув». Перехрестився з радощів Ізосім: «Слава тобі, Боже, що ме¬не від цього помилував». Проминуло кілька день, прий¬шла знову Афім'я, принесла в ганчірці якесь коріння і переказала, що це коріння дала Степановна й наказала но- сити Ізосімові повсякчасно, щоб ніхто більше його не зі-псував.
Такі пригоди свої розказав докладно Ізосім на допиті, Та ще на одне питання треба було дати відповідь: кому, крім Коб'якова, переказував тії бабські плітки.
Відповів Ізосім, що казав ієроманахові Ангонію, і той на це сказав: «Не дай, Боже, всьому тому бути й того чути. Слава Богові, що Господь Бог його височність зберіг». Роз-казував ще про всі ці нечувані речі й знайомому своєму іє-родияконові Нектарію...
Закінчився допит. Вивели Ізосіма, повели до тюремної «ізби».
А тим часом притягли до Канцелярії ієроманаха Анто- нія. Була це ще хоч і молода людина, але хвороблива, нерво¬ва. Страшна обстанова вплинула на нього, стояв він, нічого не розуміючи, мов громом прибитий, та проте мусів відпові¬дати на грізні запитання грізного судді. Спершу вдався був Антоній до того способу, що його й досі дехто визнає за най¬кращий: нічого я не знаю, нічого не чув від Ізосіма, нічого не говорив Коб'якову.
Привели Коб'якова. Та кожен стояв на своєму. Одвели обох до тюремної «ізби», посадили окремо.
На другий день знову допитували Антонія проти слів Ізосімових. Знову вперто заявляв чернець: «Знати не знаю, відати не відаю. Обмовлено мене!» Привели на зведення Ізо¬сіма, і вчорашні сусіди по келії стояли тепер, як вороги, один проти одного, і кожен обстоював своє. Вивели Ізосіма і тоді почали вмовляти Антонія, щоб признався... Аж тоді не ви¬тримав чернець і по «увещательному спросу винился», що й чув від Ізосіма, і що не доносив, і що говорив з Коб'яковим. Додав ще, що хотів у цій справі поговорити з князем Іваном
Васильовичем Одоєвським, але ні з ним, і ні з ким більше не говорив і тих негожих слів не розголошував.
Швидко розшукали в Москві й ієродиякона Нектарія. Той спершу, як і Антоній, не признавався, що чув від Ізосі- ма лихії слова, заявляв, що коли б чув, то доніс би неодмін-но, що, мовляв, «коли я говорю неправду, підлягаю карі на горло», але ніщо не допомогло. Мусів таки признатися, що чув від Ізосіма, що Розумовський проклятий єретик, а не доносив «простотою своєю».
Почали розшукувати й Афім'ю. Послали по неї канцеля-риста Афанасьеєва, наказали йому випитати, де живе стара Степановна — першоджерело всіх тих чуток. Знайшов кан-целярист Афім'ю, сказав, що прийшов від Ізосіма і хоче ба-чити Степановну... Та ніяк не хотіла сказати Афім'я, де жи-ве стара. Далі просив Афанасьев просьбою, щоб сказала та-ки, де можна стару відшукати, обіцяв грошову нагороду. Не говорила нічого знову Афім'я. Почав питати «с великим пристрастием», але й тут не сказала нічого... Повели тоді Афім'ю до Тайної Канцелярії на допит. Заявила вона, що знає Ізосіма, ходила до нього білизну прати, але ніколи ні-чого ані про царицю, ані про Розумовського не говорила.
— Тільки того й було, — розказувала вона, — що при-йшла я раз до Ізосіма, а він мені й каже: «У мене в саду біля келії з'являється скарб, вибігає чорною кішкою... Так чи не знаєш таку людину, щоб помогла мені той скарб узяти?» Я й вигадала тоді, що є така стара Степановна, що все знає, так і дурила Ізосіма, а він давав мені коли трошки хліба, коли ж трохи грошей. А такої старої Степановни, мені знайомої, зовсім на світі нема...
Привели тоді Ізосіма до Канцелярії. Приголомшений страшними подіями, не дуже здивувався він, побачивши тут стару вдову. І знову недавні приятелі — Ізосім і Афім'я — стояли тепер перед суворим слідчим і кожний своє об-стоював.
—	 Чув усе те від тебе.
—	 Не казала нічого!
Так і вивели обох із Канцелярії. Так минув перший день...
У тюремній «ізбі» сиділи всі дійові особи, з жахом че-каючи ранку, нових допитів. Тільки Коб'якову боятися не було чого. Адже донос на Ізосіма потвердився цілковито.
Настав ранок. Повели Афім'ю в Канцелярію, а далі «по багатьох її по справі подозрительствах» наказав Шувалов увести її в застінок. Уперше в житті опинилася бідолашна жінка в тому місці, про яке пошепки геть чисто по всій Ро-сії жахні чутки переказували. Поставили її біля диби. По-чався допит.
На своєму стояла Афім'я.
—	 Важних, злодійственних, негожих слів не говорила. Знати не знаю. Степановни теж ніякої не знаю. Дурила Ізо-сіма та й годі. Корінець йому дала, та в тому корінці чар ні-яких немає, а дають той корінець дітям од бігунки.
Вивели Афім'ю з застінка... Перший етап слідства закін-чився.
Уже того ж дня, на другий ранок після доносу, поспішив Шувалов доповідь зробити Лизаветі. Не раз доводилося чу¬ти такі доповіді цариці, і кожного разу лють невимовна охоплювала її... Здавалося їй в ці хвилини, що десь потай, може й близько, сидять її вороги, ширять поговори, на честь, а може й на життя зазіхають. Хотілося їй до них діста¬тися, не ченців якихось та бабів московських, а тих, хто за ними, їхніми спинами ховається, от тих на тортурах, на ди¬бі побачити. Так і сьогодні... Скоро почав тихенько, не по¬спішаючи, говорити Шувалов, як потемніла якось відразу цариця, металічні стали очі, в кулаки стислися руки...
Сиділа в кріслі, слухала уважно, слова не пропускаючи, зараз же й наказа дала: «Розстригти всіх ченців, узяти їх на допити накріпко, що скажуть на допитах — зараз же допо-вісти».
Минув день. Відбувся ганебний обряд розстригу. За¬мість трьох ченців тепер сиділо три розстриги, і знали доб¬ре всі троє, що тепер страшних тортур, жахного катування доведеться зазнати.
22 квітня почалася найстрашніша дія. Після допитів у застінку вивели всіх, лишили тільки Ізосіма (нині розстри¬гу Захара) та Афім'ю... Наблизився кат до Ізосіма... І не пам'ятав спершу, що діялося з ним, Ізосім. Очуняв уже на дибі. Просвистів перший удар, перша кривава смуга лягла на тілі, потекла кров. Та на своєму стояв Ізосім.
—	 Чув усе те від Афім'ї та й годі!
Удар за ударом рвав шкіру, ревів від болю Ізосім, а вни¬зу біля диби стояла Афім'я і, мов у напівсні, перелякана на смерть, повторяла:
—	 Не говорила нічого... Хай Бог покарає... Не знаю... не говорила...
Спустили Ізосіма з диби. Прийшла черга тепер до Афім'ї. Пролунав плач по всьому застінку, та багато сліз бачили ці стіни, і не жіночим сльозам було спинити кару. Наблизився кат із кнутом у руках, оголили спину Афім'ї, і повисла вона на дибі. Не молила вже, не благала, твердила тільки своє, що й раніше. Наблизився кат до диби, замахнувся...
Закричала Афім'я, застогнала, почала слізно прохати:
—	 Спустіть мене з диби, я всю правду розкажу!
Та відповів їй суворий Шувалов «про що вона всю прав¬ду хоче сказати, про те б вона об'явила всю істину на дибі, а доти її не спустять».
Знову заплакала Афім’я і знову закричала:
— Не винна я ні в чому... Тільки й провини моєї, що ду-рила Ізосіма корінням та старою.
Знову наблизився кат, засвистів кнут, захрипіла, застогна¬ла Афім'я... А Ізосім стояв біля диби, юшила кров із ран, стояв напівпритомний і знову таки винуватив Афім'ю. Непритомну зняли жінку з диби і витягли разом з Ізосімом із застінку...
Блідий, тремтячи, читаючи півголосом молитви, ввій-шов до застінку Антоній (тепер уже розстрига Олекса Зуб-ков). Знову почалася робота для ката. Непритомного винес-ли Антонія. Ввели Нектарія (тепер Миколу Медведева), да-ли йому 9 ударів і вивели з застінку...
Після катування завжди давали відпочинок, щоб рани загоїлися, щоб можна було вдруге як слід катувати... Тож тільки 5 травня потягли знову до застінку Ізосіма й Афім'ю. Шувалов найбільше дбав, щоб першоджерело чуток тих виявити. Удруге скуштували обоє тортур у застінку. 20 уда-рів дістав Ізосім та стояв на своєму.
А тим часом у келії Антонія зробила Тайна Канцелярія трус. Небагато було там речей, але три скриньки, дані на схованку, як признався Антоній, від князівни Марії Михай-лівни Одоєвської, спинили на собі увагу... У тих скриньках знайшли урядовці Тайної Канцелярії гроші, діямантові різ¬ні речі, а найголовніше, й листування між князівною та Ан- тонієм «о здоровье и о любленій и склонные к амуру». Від-разу схопилася Тайна Канцелярія ще за одну нитку, що ве¬ла до кіл, ближчих до царського двору, ніж якісь ченці та вдови купецькі.
Узяли на допит Антонія, і той розказав докладно про своє знайомство з князівною. З його слів перед суддями по-стала звичайна, рідна, знайома їм картина. Велика панська садиба, а в тій садибі нескінченні молебні, після молебнів бенкети, бійки, сварки. Увесь час у домі товчуться якісь по-пи, ченці, і серед цього всього задурена постать напівпри- дуркуватої князівни, що її добре таки експлуатують всілякі «отці душевні й тілесні утішителі». Признався Антоній на допиті, що він запросто цілував князівні руки й уста, але, мовляв, він, Антоній, «з тою княжною й з другими, ні з ким гріхопадіння й іншої якої єресі не чинив і від народження свого того не знає». Та Тайну Канцелярію мало цікавило, чи зберіг Антоній та князівна своє дівоцтво, її значно більше цікавило, чи не говорив Антоній з князівною на такі слизь¬кі теми, як от про 4-х немовлят, про Розумовського тощо. Признався Антоній, що говорив таки про немовлят, як по-чув про це від Ізосіма, і князівна сказала, що треба донести.
Звичайна річ, зараз же в селі Балашові, в садибі кн. Одо- євської відбувся пильний трус; 26 травня в домі Шувалова мусіла князівна стати на допит. Неприємна була та розмова і страшна. Призналася князівна, що дійсно таки листувала-ся вона з Антонієм, але «з простоти своєї, признаючи його життя чесного й за святого мужа», що хоч і були поцілунки, але іншого ніякого амурного люблення між ними не було. Визнала князівна, що говорив їй Антоній про немовлят та ще й те говорив, що, мовляв. Розумовський — людина як людина, і «не диковинка, мовляв, яка, що він черкас, вони й усі черкаси ловливі» (меткі занадто).
Тепер уже провина і Нектарієва, і Антонієва була оче-видна. Перший чув від Ізосіма лихі слова й не доносив, а другий ще й сам поширював тії чутки. Гірша була справа з
Ізосімом та Афім'єю. Не відомо, хто ж таки з них правду ка-же. Узяли їх ізнову на катування. А тим часом з наказу Шу-валова затримали кількох купчиків, що носили ченцям хар-чі, посадили й їх на деякий час.
Так тяглася справа аж до грудня 1749 року. Донощика Коб'якова й заарештованих із харчами купчиків випустили раніше, і тільки 12 грудня ухвалила Тайна Канцелярія свій присуд, передавши його на ствердження цариці.
Ухвалено було мудру постанову: мовляв, треба б було від Ізосіма та Афім'ї точно дізнатися, виявити, хто з них ви-нен, від кого ті слова пішли. Для цього слід було б їх узяти ще на тортури, але «по замерзелым и грубым их сердцам кроме одного кровопролития истинны в том изыскать в них неупователно».
Отже, на думку Шувалова, дальше слідство з тортурами не потрібне.
Що ж до кари, то Тайна Канцелярія, хоч і визнавала, що Ізосім та Антоній достойні смертної кари, проте пропонува-ла покарати всіх підсудних так: «учинити їм усім (тобто і Нектарію) жорстоку кару бити кнутом», у Захара (Ізосіма) й Олекси (Антонія) вирізати ніздрі та урізати язика, та й за-слати в далекі манастирі, наказавши не випускати їх нікуди, тільки до церкви, та й то під вартою, та держати їх «у тяж-ких манастирських трудах до кончини живота». Афім'ї по-передні тортури зарахувалися як кэдза, та крім того, її мали заслати теж до якогось далекого манастиря «нікуди неіс- ходно». Що ж до князівни, то Тайна Канцелярія визнавала, що її слід покарати, але кару дати прохали царицю. Коб'яков за «ревностний й правий донос» дістав грошову нагороду. Такий був присуд.
Об'явили присуд підсудним. Відчув Антоній, що тільки чудо його врятувати може, що надходять останні дні життя... Чекав і він, і Ізосім, і Нектарій з жахом дня кари. Наслуха¬лися вони добре, у тюрмі сидячи, як ото кнутом за третім- четвертим разом забивав іноді кат нещасні жертви, як часто з майдану привозили просто трупи й ховали спішно в вико¬паних нашвидку салдатами ямах... Не стерпів чекання Анто- ній, не подолав його мозок мук надмірних... Одного ранку помітили два сусіди Антонієві, що негаразд щось із ченцем робиться... Та чим допомогти, як лихові зарадити... Сказали вартовому, та це був уже старий досвідчений салдат. Не раз бачив він, як і мертвих, і божевільних виносять звідси, тож тепер навіть слова не відповів: «не моє діло», мовляв.
А Антонієві ставало гірше й гірше. Зіщулившись, сидів він у кутку, щільно затуляючи собі вуха... Щохвилини чу-лися йому кроки, якісь голоси...
— Це йдуть по мене... Це смерть надходить... — і в перед¬смертному відчаї бився головою об кам’яні муровані стіни...
І настав ранок... У ранковій напівімлі дрімали старі кремлівські стіни, вежами своїми розрізали напівімлу. Ран-ковий туман... Зійшло сонце... Упало його чудове проміння й на Кремль, і на лобне місце, і на гордість-красу москов-ську — собор Василя Блаженного. Прогнало сонечко ясне туман ранковий, огорнуло місто своїм промінням. Почало¬ся життя...
На дерев'яному помості, оточеному юрбою, лежав Анто- ній... Зв'язані були і руки, і ноги, та здригалося в конвуль-сіях усе тіло... Крикнув голосно кат, замахнувся кнутом... Божевільний, страшний зойк залунав на ввесь майдан... А вже після п’ятого удару з жахом побачила юрба: б'є кат по якійсь неживій скривавленій масі м'яса... Захвилювалася юрба, наказав офіцер ударити в барабани, щоб не чути було жахного звуку... Кінчилась кара кнутом, підвели помічники Антонія, поставили на ноги... Не міг стояти, міцно тримали під руки... Був це вже не чоловік, а справжній привид, напів¬труп, де десь далеко ще жевріє іскра життя, та щохвилі за¬гаснути може...
І на цьому напівтрупі провадив кат дальшу кару: силою розтулив зціплені зуби, витяг язика... Блиснуло в руках ка-тових щось біле, металічне, упав, покотився кінчик язика додолу... Долилася кров із рота...
Витяг кат обережно довгі щипці... Завмерла юрба... Вклав один довгий кінець щипців у ніздрі, а другим, гос¬трим, почав різати... Знову застогнав глухо Антоній... Та був це кінець... Криваву страшну купу м'яса кинув кат і поміч¬ники на візка...
Дійшла черга до Ізосіма й Нектарія... 
БАБА ДУБИНИХА Й САЛДАТ ЩЕНЕНКО
Хоч це й рідко бувало, але між салдатом Бутирського пі-хотного полку, Василем Щеченком, що його з України за-несла доля на салдатську службу, та хазяйкою квартири, де він на постої стояв у дворцовому столі Рапалові, бабою Ду- бинихою, взаємини були дуже добрі. Часто вечорами любив послухати Щеченко оповідання бабині і про відьом, і про домовиків, і про всілякі сільські пригоди, і про чутки най¬різноманітніші.
Одного вечора попрохав Щеченко яєшню йому зробити. Вволила волю свого любого постояльця баба, через кільки хвилин поставила на стіл яєшню, солоні огірки, десь діста-ла горілки і почалася в хазяйки й постояльця довга інтимна розмова. Гомоніли-гомоніли, а далі й до дуже високих тем дійшли. Саме сьогодні через село проїздив Олекса Розу- мовський, тож не дивно, що баба звела на нього розмову.
—	 Ось де к...ий син Розумовський. Привіз якусь бабу Чупрунку, яка кладе півнів. Ось би їй, к...і, самій вирізати естество, як вона з півнями робить...
Та Щеченко після горілки був настроєний дуже лагідно, дуже мирно.
—	 Та може вона й невинна. Може, вона це робить з нево¬лі.
Та не втихомирилася баба, далі своєї правити почала:
—	 Ех, состарив нас Розумовський. Коли не їде до Гости- лиць, то курей сот по п'ять збирає. І ми їх уже купуємо. Ота¬ке лихо... Оце, Семеновичу, тепер у хаті в мене, крім нас із тобою, нікого нема, отже поговоримо. Чи знаєш ти, що ца¬риця від Бога відступила, живе з Розумовським, спородила, та не одного, а двох.
—	 А звідки, Митрофанівно, про це все знаєш?
—	 Та як не знати, адже й мати Розумовського ворожбит¬ка. Оце, як цариця їхала з Гостилицької мизи через Висоць- ку до Царського, із того Висоцького вийшли дівки й баби її зустрічати, то лакеї всіх били й одганяли. Як же приїхала вона в Царське та ввійшла в палац, то сказала: «Ох, я вчаді¬ла. Дайте мені грубника, що покої палив. Я його накажу на смерть покарати». Знайшли грубника, привели, а він і каже: «Ні, матінко-государиня. Ти, звичайно, не вчаділа». Вивели грубника, а вона зараз же й породила...
—	 Та де це ти, Митрофанівно, чула... Звідки знаєш?
—	 Та як не знати, адже й досі один хлопець живе в Цар¬ському Селі в блинниці, а другий помер. А той, що живий, увесь у неї, а вона називає його хресним сином і багато тій блинниці грошей дає.
Нічого не сказав на те салдат, із'їв яєшню й пішов спати.
Багато понарозказувала своєму постояльцеві баба Дуби- ниха, не знаючи, що хоч і нескоро, та відгукнуться її опові-дання на її ж спині.
Проминуло кільки місяців. У корчмі зібралося чимало салдатства. Окремо від інших сиділи двоє — Щеченко та Іван Дурандін. Випили вони вже чимало. Міцна горілка й пиво розв’язали язики, і серед страшного гамору, всіляких вигуків і лайок почав розказувати Щеченко своєму новому приятелеві пригоду, що ніби недавно сталася з ним.
—	 Оце стояв я недавно в Ранієнбомі біля палацу на вар¬ті та бачив у розчинене вікно таку чудасію: біля вікна вкупі стояли цариця й Розумовський. Раптом із Розумовського спали штани, а цариця йому й каже: «Йди сюди, я тобі шта¬ни підв’яжу», повела його в інші покої і підв’язала... Та ще й те я тобі скажу, відступила вона від Бога, і не стало в неї про нас піклування.
—	 Та чого ти, ми ж усім задоволені...
—	 Е, що ти знаєш. Адже ж у Розумовського й мати відь¬ма, може вона й причарувала царицю. Що ти мені казати¬меш? Я вже не тепер служу. Я ось уже п'ятого царя на служ¬бі пережив, а все мені одставки нема.
Хоч і п'яний був Дурандін, та зрозумів, що слова Щечен- кові до лиха довести можуть, тож він зараз же звівся на но¬ги і, не ховаючи погрози, сказав:
—	 Слухай-но, діду, не відмовляйся від тих слів, що ти ме¬ні оце тількищо сказав!
Та не злякався Щеченко:
—	 Ну, що ж, як хочеш. Адже тобі, донощикові, дві ви- стелки буде, а мені тільки одна, і язикові перший кінець...
Почалася далі справжня лайка, і недавні приятелі розі-йшлися ворогами. Та слова Щеченкові, що донощикові- язикові перший кінець, все таки справили враження на Ду- рандіна, і він до деякої пори мовчав.
Минав час. Часто зустрічався в полку Дурандін із Ще- ченком, та ніяких нових розмов негожих між ними не було. Може б так справа й закінчилась, та надумав тоді раз Ду-рандін поглузувати з Щеченка.
—	 Знаєш, Щеченко, — каже, — мідні двокопієчники по дві копійки в народі вже не будуть ходити.
Як на те, зібралося тих двокопієчників у Щеченка чима-ло. Подумав він, що й правда таки, все може статися, пішов до каптенармуса Орлова розпитати. Зачувши таке питання, розсердився вельми каптенармус на Щеченка й на Дуранді- на. Покликав зараз же Дурандіна.
—	 Ти що це, дурню, розпатякуєш?..
Скуштував Дурандін каптенармусової палиці. Побитий, розлютований прийшов Дурандін до себе на квартиру. Там був другий салдат, Семен Галаскін. З пересердя забув обе-режність Дурандін і розказав Галаскіну, яка пригода з ним тількищо сталася. Розказав, як побив його каптенармус, та й додав:	'
—	 Он який Щеченко, жарту не стерпів, а я знаю за ним і велике діло, та й то мовчу і в донос не вступаю.
Зацікавився Галаскін:
—	 Яке ж таке діло?
—	 Та таке, що минулого 1750 року, як були ми з Щечен- ком на одній квартирі, то Щеченко називав царицю б ка¬зав, що живе вона з Олексою Розумовським і двох дітей від нього породила.
—	 А чи були свідки?
—	 Так, і хазяїн те чув, і солдати.
—	 Це добре, — сказав Галаскін, — тільки те зле, що ти ні¬де про те на того Щеченка не доносив.
—	 Та я цієї справи даром все одно не пущу, я її колись підніму.
Так закінчилася розмова. Тепер уже таємницю Щеченко- ву знав не тільки він, а й ціла низка інших салдатів. Дійшла справа до старого салдата, Нечипора Мусатова, що вже 30-й рік відбував важку службу. Той зараз же доніс своєму під- поручникові, а далі... опинилися в Тайній Канцелярії і Му-сатов, і Галаскін, і Дурандін, і Щеченко.
Почалися нескінченні допити. Через те, що Щеченко за-раз признав свою провину, донощика Мусатова випустили з Тайної Канцелярії, зате розшукали й привезли стару Ду- биниху.
І сміх, і горе. Спершу, як звичайно, заперечувала вона свою провину, говорила, що нічого не знає, плела з переля-ку казнащо, а далі призналася, що була таки розмова з Ще- ченком і що всі тії негожі слова чула вона від селянки Мер- кулової Алгіньї, як сиділа з нею та ще з чотирма жінками на призьбі біля хати.
Як Алгінья, то й Алгінья... Тайна Канцелярія, як треба, то й не один десяток заарештовувала.
Відразу до села Висоцького послані були салдати... На-робили вони в селі переполоху, немов орда яка наскочила. Привезли салдати п'ятьох наляканих до безтями жінок.
26 травня 1751 року допитали всіх їх, кожну окремо. Не чули нічого й не бачили. Нічого не знаємо, — така була од¬ностайна відповідь.
28 травня знову в присутності Шувалова відбувся допит. Учорашні приятельки, баба Дубиниха й Алгінья, стояли од¬на перед одною, мов люті скажені вороги. Та не змогла Ду¬биниха довести провини своєї колишньої приятельки. І 7 червня всіх п'ятьох жінок, прочитавши їм указа, щоб ніде нікому, нічого під страхом смертної кари не розголошували, випустила на волю Тайна Канцелярія.
А далі надійшов і присуд. Суворий, немилостивий.
Головного винуватця Щеченка спіткала люта кара. Ух-валила Тайна Канцелярія бити його кнутом і, вирізавши ніздрі, послати до Охотського острога вічно.
Дубиниху теж не минуло милосердя Тайної Канцелярії. Ухвалила Тайна Канцелярія і її бити кнутом і заслати наві-ки до Сибіру.
Та й решті учасників перепало.
Салдатові Дурандіну за те, що він довго не доносив, та деякі слова розголошував, «чого було йому робити зовсім не належало», таку кару призначено: бити кнутом і послати його в нерегулярну службу до Оренбурга. Покарали й сал- дата Галаскіна за те, що довго не доносив і розголошував про негожі слова.
Взяла тільки до уваги Тайна Канцелярія, що по суті че-рез Галаскіна справа вийшла на світ, отже, від кнута його звільнили, а ухвалили «бити плетьми і записати до Сибір-ського Гарнізону вічно».
Мусатову ж за його «правой и незамедлительной донос» віддячили, постановивши дати чин сержанта і звільнити від військової служби за його власним бажанням». 
ХАЗЯЇН І КВАРТИРАНТ
2 березня 1752 року опівдні в одному з численних каба-ків петербурзьких зібралася весела компанія. Коло столів на лавах сиділо кільки дрібненьких урядовців, кільки май-стрів, кільки осіб взагалі невідомо якої професії, якого віку, якого стану. Хоч було ще й рано, проте в кабаку стояв уже величезний гамір, де-не-де до бійок доходило, дехто нама-гався й пісень утинати, та на сторожі ладу стояв височен-ний, завжди похмурий і завжди напівп'яний хазяїн. Біля не¬величкого столика, під стінкою, на лаві, напіврозлігшись, сиділи двоє друзів — підканцелярист портової митниці Іван Філіпов та підмайстер інструментального діла Академії наук Пилип Тюрютін. Сиділи друзі вже години зо дві. Зі¬бралися вже й додому йти, як до кабака ввійшов третій їх¬ній приятель, копіїст головної поліцмайстерської канцеля¬рії Петро Мещеряков. Був він сьогодні надзвичайно задово¬лений, устиг за ранок щось із десяток прохань неписьмен¬ним пітерським міщанкам написати, тож у кишені в нього кільки зайвих п'ятикопієчників опинилося...
Побачивши приятелів, дуже зрадів Мещеряков, присів до них, і зараз же почалася нова жвава розмова. Усе було на¬че гаразд, як постійно. Та через кільки хвилин із грюкотом розчинилися двері, й не ввійшов, а влетів у кабак вельми п'яний знайомий Мещерякова, канцелярист тієї ж головної поліцмайстерської канцелярії, розшукної експедиції Олек¬са Григор'єв. Мов у якомусь напівсні, ледве розуміючи, де він і що він робить, присів Григор'єв до приятелів своїх. По¬дали ще горілки. Випили всі, випив і Григор’єв, та вже пер¬ші три чарки зовсім сп'янили йому голову, і, не пам'ятаючи й не знаючи, що він робить, одним ударом кулака розбив п'яний канцелярист дерев'яний стіл, а далі кинувся й почав скидати посуд із сусідніх столів. Зараз же в кабаку закипі¬ло, мов у котлі. З диким криком кинулися одвідувачі на Григор’єва, а він, хоч і п’яний, бачачи неминучу люту бійку, відбіг за прилавок і звідти закричав на ввесь кабак:
—	 Слово й діло! Беріть купця Пічуґіна, я знаю за ним го¬судареве діло.
Урозтіч кинулися п’яні й напівп’яні одвідувачі з корчми, тікаючи від страшного слова, а хазяїн швиденько метнувся в сусідню кімнату, і через три хвилини вилетів Григор'єв на вулицю, збитий важкими кулаками сторожів, що їх покли¬кав хазяїн на підмогу.
Вийшли з кабака і три приятелі... Хоч і випили вони доб¬ре, та григор'євське слово й діло протверезило їх.
Що робити? Адже сидів він з нами?.. Якщо дійде до чо-го, доведеться нам батогів скуштувати.
Довго радилися приятелі, та кінець-кінцем на тому ста-ло — йти до Тайної Канцелярії й заявити про пригоду.
Через годину-дві розшукали вже послані з Тайної Кан-целярії салдати і Григор'єва... Приятелі зробили своє діло...
На допиті в Тайній Канцелярії всі вони одноголосно роз¬казали про пригоду в кабаку... Тож їх подержали кілька го¬дин, доки закінчився перший допит Григор'єва, і випусти¬ли. Заявив Григор’єв, який устиг, сидячи в казематі щось із дві-три години, трохи протверезитися, що дійсно знає він слово й діло. І розказав, у чому справа:
—	 Знаю я слово й діло за хазяїном своїм, купцем Пічуґі- ним, а була справа вчора. По обіді вже, надвечір, пішли ми з ним удвох трошки пройтися. І ось по дорозі, коли я сказав: «Ох, і роботи в нас тепер багато, багато розшуків... І от я ду¬маю, що в нашого великого князя Петра Федоровича й досі дітей нема, а коли б Бог дарував йому дитину, то б, певне, для такої радости багатьох винних людей в їхніх провинах простили»... А Пічуґін на те, не знати з чого, відповів: «Та й як дітям бути в його височества... Адже прилітає до двору відьма, Олекси Григоровича Розумовського мати, і тих ді¬тей у його височності викрадає, і вже вона вкрала чотирьох немовлят». А далі пішли ми з Пічуґіним у кабак, випили ви¬на та й вернулись додому. Думав я ще вчора донести, та не доносив з простоти своєї. Сьогодні ж закричав «слово й ді-ло» в кабаку, бо п'яний був дуже, а коли б не п'яний, то сам би собою прийшов сюди й доніс»...
Таке розказував напівп'яний канцелярист, часто спи-няючись, плутаючи слова, замовкаючи на хвилину.
Побачив начальник над канцелярією, граф Шувалов, що сьогодні щось путящого від Григор'єва добитися важко, на-казав одтягти його до каземату й привести завтра вранці на допит. І дійсно, вранці 3 березня відбувся перший допит. І тут спитали його, як звичайно, чи дійсно таки він чув ті сло¬ва від Пічуґіна, чи може то тільки наклеп. Подумав трохи Григор'єв і почав прохати, щоб простили його й помилува¬ли, заявив, що він від Пічуґіна нічого не чув, а з чого йому ті слова на думку спали, того він і сам не знає, бо ж він друго¬го числа цього марта був у «меленколії», в якій що вироб¬ляв, не пам’ятає.
Закінчився допит, вивели Григор'єва. На другий день відбувся другий допит. І тут знову Григор'єв почав говори-ти, що дійсно таки чув негожі слова про матір Розумовсько- го від Пічуґіна. Тим часом розшукали й самого Пічуґіна. Не знав, не відав той ніякої біди. Трохи стурбувало його те, що ось уже другий день нема квартиранта дома. Та це була не первина, бо ж Григор'єв, як померла його перша жінка, по¬чав пиячити страшно і часто цілими днями й ночами не бу¬вав дома...
Та коли невеличку хатинку на Петербурзькій стороні оточили салдати, коли сердитий суворий капраль не дав на¬віть із жінкою попрощатися, зрозумів Пічуґін, що справа якась небезпечна, і якось серцем відчув, що тут його п'янич- ка-квартирант до чогось здався.
На допиті Пічуґін, признався, що дійсно таки пив він ви¬но й пиво з Григор'євим у кабаку, але ніяких лихих слів йо¬му не говорив. Тільки й усього.
Одвели Пічуґіна до каземату. Справа була не дуже важ-лива, якраз набігли важливіші справи, тож аж три тижні просиділи купець і Григор'єв, доки повели їх знов на допит. Звели їх віч-на-віч, та тепер уже твердо обстоював Гри- гор’єв свого доноса. Даремне клявся купець, запевняв Шу¬валова, що ніколи ні з ким ніяких лихих слів не говорив, не вірив начальник над Тайною Канцелярією так просто сло¬вам, вирішив налякати купця. Вивели Григор'єва з Канце¬лярії, а Шувалов почав умовляти купця, що коли він дійсно такі слова говорив, то щоб, не допускаючи себе до «истяза¬ния», признався.
Перелякався на смерть купець, почувши, як солодкорі- чиво розмальовував Шувалов, як ото його, Івана Пічуґіна, братиме кат на дибу, як водитиме залізними розпеченими кліщами по тілу, як забиватимуть йому голки під нігті, пе-релякався на смерть, затремтіли коліна, слова не міг сказа-ти, упав навколішки перед Шуваловим і, цілуючи порохом укриті чоботи грізного судді, прохав, щоб дали йому одума¬тися, бо зараз він неспроможний і слова вимовити.
Вивели купця з Тайної Канцелярії. І знову потяглись те-пер уже цілі тижні чекання, а там нові допити, та не призна¬вався купець. Григор’єв же на допитах плутав, суперечив сам собі, з усього видко було, що свого доноса довести він не може. Тож 25 липня випустили купця на волю. Бігцем, під¬тюпцем прибіг він до себе додому. Зараз же збіглися всі ро¬дичі, звідкись прийшов, наче нюхом передчуваючи поживу, якийсь ієроманах. Найняв зараз же хазяїн відправити моле¬бень з подякою за те, що вирятувався він із страшних лабет Тайної Канцелярії.
По молебні перейшли, як годиться, до їжі. Добрий обід наготувала хазяйка, і після довгого сидіння в тюрмі здава-лося купцеві, що ніколи ще в житті не були такі смачні по-ставлені на стіл страви, пироги з морквою, гриби, рибні щі, як сьогодні. Чарка по чарці, кварта горілки за квартою зни-кали непомітно, безслідно. Розжеврілися обличчя в присут-ніх, розвеселилося все товариство, а після обіду нова розва¬га чекала на всіх гостей і хазяїна. Коли випускали його з Канцелярії, сказав йому вартовий салдат, що сьогодні о З годині опівдні, на майдані, біля будинку 12 колегій, карати¬муть його колишнього квартиранта, теперішнього лютого ворога.
Настала для Пічуґіна блаженна хвилина. Рівно о 3 годи¬ні на майдан привезли візком Григор'єва. Звели його на де¬рев'яний поміст, прочитав урядовець указа, а далі наблизи¬лись кати до Григор'єва, зняли з нього сорочку. Сів один кат на голову Григор'єва, а другий — на ноги, і далі удар за уда¬ром посипався на оголене тіло колишнього канцеляриста головної поліцмайстерської канцелярії. Заморилася рука в ката, звелися на ноги ті, що сиділи на Григор'єві, а він, лежа¬чи, кричав: «Винен... каюсь... винен». Так треба було роби¬ти: підчас кари мусів злочинець привселюдно, доки сили ставало, каятися в своєму злочині.
Після невеличкої перерви знову наблизилися кати до Григор'єва, знову засвистіли пліті в повітрі. І в такт ударам, хитаючи головою, з блаженного посмішкою стояв купець, оточений своїми родичами і знайомими. Навіть гордість обіймала його в цей час, адже то за нього привселюдно на майдані, де карають важливих злочинців, тепер карають йо¬го колишнього квартиранта, що насмілився жахливий на-клеп зробити — на неповинного хазяїна.
І того ж вечора, коли після тяжкої кари лежав у шпиталі, борючись із смертю, Григор'єв, у домі купця Івана Пічуґіна відбувався справжній бенкет. І хазяїн, і гості смакували, з насолодою згадували кожну найменшу дрібницю сього¬днішньої кари.
Такий був один із найщасливіших днів у житті купця Івана Пічуґіна. 
ДОНОС НА ЖІНКУ
З далекого Ізюму, невеличкого полкового міста на Слобо¬жанщині, занесла доля сина попа Ізюмської церкви Саву спер¬шу до міста Харкова, до місцевої латинської школи, а далі по¬вела далеко-далеко. У тій школі за звичаєм тогочасним назва¬ли Саву професори Левицьким. Так це прізвище й пристало до нього на все життя. 1735 року опинився Левицький у капелі київського митрополита Рафаїла Заборовського, а далі вже шлях привів його й до придворної капели. Поспівав там кілька років Левицький, а далі, «за худобою голоса», прогнали його з капели, і мусів він здобувати собі на прожиття всілякими службами. Переїхав він до Москви і жив тут по різних пансь¬ких садибах за музиканта. Тут таки в Москві й одружився він. Узяв собі кріпачку пана Михайла Ізмайлова, Тетяну, і далі вже вдвох подружжя Левицьких мандрувало з міста до міста.
Доводилося жити й у Москві, й у Петербурзі, найматися за музику до різних вельмож та двораків. Але музика годувала Левицького дуже зле. Вирішив він змінити свій фах і 1750 ро¬ку найнявся до астраханського купця Федора Коб'якова за по¬віреного. Коб'яков, побувши трохи в Москві, поїхав до Астра¬хані, а Левицького лишив на деякий час у Москві про справи Коб'якова по різних установах клопотатися. Вирішив тоді Ле¬вицький і жінку свою відпустити до Астрахані.
Звичайна річ, як годиться, поїхала Тетяна Кузьминічна Ле- вицька з своїми московськими приятельками прощатися. Ці¬лий день їздила по гостях, вернула ввечері трохи п'яненька і почала розказувати чоловікові, де була й що чула. Була вона сьогодні в своєї знайомої — жінки директора китайського кара¬вану — Явдохи Лібретовської. Це була давня її приятелька й така ж, як вона, кріпачка того ж таки Ізмайлова. Однакова в них доля була, обидві вони з кріпачок на волю вийшли, і тіль¬ки Лібретовській пощастило більше, як Левицькій.
Завжди трохи заздрила жінка якогось невдахи-музики сво¬їй приятельці, а та, відчуваючи це, ніколи не минала нагоди пе¬ред Левицькою трохи своїм життям попишатися. Прийняла во¬на гостю у великій вітальні, чудово прикрашеній розмаїтими килимами, шовковими тканинами, дрібними слонової кости статуетками. Тож тепер була мода на все китайське. Навіть у митрополита на фелоні роззявляли пащі страшні дракони, в спокусу й сумнів уводили благочестивих московських купчи¬ків. А що ж було говорити про директора китайського карава¬ну?! Через його руки не одна сотня всіляких найкоштовніших речей, видурених, куплених за безцінь у Китаї, проходила... Си-діли приятельки біля столу. Наказала Лібретовська принести чаю й рому, навчилася від чоловіка — старого, давнього п'яни¬ці...
Сиділи і, як то годиться, перебиваючи одна одну, всілякі но¬вини переказували: кого хвалили, кого судили, а кого так про¬сто лаяли...
—	 Знаєш, Тетяно, переїжджаю я оце зовсім із Москви. Зав¬тра вже чоловік виїздить, забере з собою майно наше все, а я трохи поживу ще в Москві в зятів своїх, а там і сама подамся.
—	 Куди?
—	 Під Китай. Поживемо років зо три, та й назад вернемо, десь під Москвою маєток купимо. Заживу я справді поміщи¬цею.
Заздро стало Левицькій, що її приятелька з кріпачки та в поміщиці пнеться. Почала розказувати, як то добре жилося їм в останнього вельможі, де чоловік за першого музику був. Мо¬вляв, там у того вельможі й цариця часто буває. Та Лібретов- ську хіба цим здивуєш.
—	 Що там цариця!.. Хіба я не знаю... Як ото їздила до Києва, то всі кажуть, любилася вона амурно, та з ким би ти думала? З переяславським архієреєм Арсенієм...
Ось про цю розмову, лежачи вночі обіч чоловіка, й розказа¬ла Левицька. Перелякався чоловік.
—	 Слухай но, жінко, нікому про це не говори, бо буде і тобі, і їй.
На другий день виїхала Левицька до Астрахані, а чоловік лишився в Москві.
Були б забулися, пилом припали її слова, та спіткала неспо¬дівана пригода Левицького...
Скучно було йому без жінки — почав пиячити, до чужих жі¬нок залицятися, по всіляких кабаках, вольних пітейних домах ходити... 13 серпня пішов він у гості до свого знайомого, теж українця, Івана Краківського. Сиділи, гомоніли, згадували дав¬ні свої пригоди, школи, суворих учителів, чимало й анекдотів розказав Левицький, особливо про суворого, бундючного ми¬трополита Рафаїла... Зібрався вже Левицький іти додому, коли в передпокої спинив його якийсь челядник і каже:
—	 Наказала тобі Ганна, дівка дому вдови генерала Соймоно- ва, сьогодні ввечері прийти до неї...
Зрадів Левицький, діставши таке запрошення. Ця дівка бу¬ла дуже добре знайома Левицькому, надто після від'їзду жін¬ки...
Настав вечір. Прокрадаючись, навшпиньках, пройшов був Левицький через передпокої панського дому, та, на нещастя його, вже близько від кімнати, де мав зустріти Ганну, наскочи¬ли на нього Соймоновські лакеї. Опинився Левицький у руках лютих ворогів, Давно вже підглядали, давно вже стежили вони за ним, а сьогодні таки спіймали... Почалася люта бійка, били Левицького досхочу, і кулаками, і ногами, і канчуками. А далі зв'язали руки й ноги і посадили під варту...
Просидів Левицький тривожну ніч. Настав ранок. Стара удова-генеральша вирішила, що їй, «слабій, беззахисній» жін¬ці, не вдасться як слід покарати злочинця, наказала вона пове¬сти Левицького до племінника свого, Філософова. Хай уже він там як слід із Левицьким розправиться. Потягли Левицького, витягли його на вулицю і, зв'язаного, скривавленого, повели Москвою.
Як прочув Левицький, куди його ведуть, переляка.їся на смерть, бо чув не раз від Ганни, що племінник генеральші — людина нечуваної люті, та ще й до того на Ганну не раз оком на¬кидав...
Ведуть Левицького, зв'язаного, скривавленого, втекти ніку¬ди, рятунку немає. Знає, що в руках Філософова опинитися значить люті муки прийняти, страшних тортур та зю цання зазнати. І ось в останню хвилину, як уже доводили його до дво¬ру Філософова, раптом ізгадав Левицький про жінчині слова і закричав на всю вулицю: «Слово й діло»... Урозтіч кинулися Соймоновські люди, нікому ж не хотілося в Тайній Канцелярії за свідка виступати, а до Левицького підбігло двоє салдатів і потягли його до Тайної Канцелярії. Там заявив Левицький до¬нос на свою жінку, розказав про ті її лихі слова, і цього було до¬сить. Відразу пішла в хід уся складна машина Тайної Канцеля¬рії. До далекої Астрахані полетів кур'єр — гвардії капраль — розшукувати жінку Левицького. А тим часом по Москві шука¬ли й Лібретовську. Наказала Тайна Канцелярія спершу домаш¬ній арешт встановити над Лібретовською, та знайти її було важко, бо, як виявилося, не було в неї вже в Москві постійного притулку, а жила вона по зятях своїх. Як на те сталося, посва¬рилася вона під цей час з обома зятями своїми і жила за Мос- квою-рікою, поблизу Калузьких воріт, у домі знайомого свого. Звідти її й привезли, і тримали, як годилося з жінкою значного урядовця, на окремій квартирі під вартою.
Привезли згодом і жінку Левицького, і почалися допити. Жінка Левицького розказала все, як чоловік її в доносі говорив, а Лібретовська спершу провини своєї не визнавала, заявляла, що ніколи нічого Левицькій не говорила. Далі намагалася Лі¬бретовська на інших провину свою скинути, та все даремно. Зведення віч-на-віч примусили її признатися...
Час минав. Минали місяці, і тільки в липні 1751 року, май¬же через рік після нещасливої пригоди з Левицьким, що при¬мусила його доноса на свою жінку подати, розв'язала Тайна Канцелярія справу. Ухвалила вона, що, мовляв, Левицькому треба було б «кару плетьми учинити» за те, що довго не доно¬сив, але через те, що його донос на жінку правдивий був, а та¬кож «паче для многолітнього її імператорської величности здравія» випустити і його, і жінку на волю...
Лібретовській же ухвалено «учинити кару — бити плетьми» і щоб надалі вона від таких і тому подібних «продерзостей име¬ла воздержание», послати її в далекий від Москви манастир, «де бути їй до кончини живота її неісходно».
Так нещасливо закінчилась дон-жуанська пригода немоло¬дого вже музики. Дізналася, звичайна річ, жінка, з якої це наго¬ди чоловікові її заманулося «слово й діло» кричати, дізналася й тепер уже нікуди ані на крок не відпускала його, завжди коло¬ла очі, раз-у-раз глузувала.
НЕВТОМНИЙ донощик
Улітку 1762 року до Петербурга з далекого невеличкого сотенного міста Кобеляк приїхав отаман кобеляцький Фе¬дір Криса. Колись, років 7 тому, зробив він був доноса і те¬пер вирішив знову дістати якусь нагороду. Подав він про¬хання, що ось, мовляв, колись його, «в рассуждении и важ¬ливого й справедливого доноса» ухвалила Тайна Канцеля¬рія нагородити й призначити в Україні на службу, давши обер-офіцерський чин. «Але, я, як приїхав в Україну, — пи¬сав Криса, — цієї нагороди ні від кого не дістав. Генераль¬ний писар Андрій Безбородко заявив, що в Україні обер- або унтер-офіцерських чинів нема та й нема взагалі вільних місць, дуже розгнівався так само й гетьман, а члени гене-ральної військової канцелярії ввесь час нахваляються, що вони колись мене в свої руки попадуть. Лишився я, мовляв, без усякого «пропитания», мусів ходити в походи і кінець- кінцем мусів отаманувати в Кобеляках, невеличкому сотен-ному місті Полтавського полку». Отже, Криса прохав наго-родити його чином обер-офіцерським і призначити за пол-кового суддю до Сумського Слобожанського полку.
Це донесіння розглянув Сенат і ухвалив 9 серпня нака-зати Крисі, щоб він надалі жодних даремних прохань не по¬давав, бо ж виявилося, що його, Крису, за той його донос як грішми, так і чином отаманським нагороджено. Не в тім'я був битий Криса, хотів за один донос два рази нагороду ді¬стати.
А тим часом, коли ото прохання Крисине лежало по різ-них інстанціях, надумався він новий донос подати і 1762 року 12 липня, прийшовши до генерал-прокурора Глєбова, добившись до нього, подав йому на ім’я царицине нове до- несіння. У тому донесінні Криса заявляв, що, мовляв, серед народу всілякі чутки про царицю ширяться, і ось, мовляв, щоб припинити ці чутки, дуже корисно було б відновити Тайну Канцелярію, що її нині скасовано.
Узяли Крису на допит до Тайної Експедиції. Даремно жалкував Криса, що скасовано Тайну Канцелярію, бо ж у Тайної Експедиції ті ж самі способи допитувати і майже ті ж самі особи, що і в Тайній Канцелярії сиділи. Змінилася тільки назва, та ж не в назві справа.
Почали допитувати Крису. Але його оповідання занадто вже на брехні скидалися і нічого певного в них не було. Роз¬казав він, що як ішов раз вулицею, то чув, як, мовляв, два якісь невідомі, схожі на купців, розмовляли потихеньку, го¬ворили так: «Ось у нас був государ, і нам стало краще, а те¬пер добра нічого сподіватися». Далі розказав Криса, що оце днів 10 тому один його знайомий з України, що так само, як і він, ходить у Сенаті за ділом, покликав його додому на обід і підчас розмов називав Теплова  фармазоном. Так само розказав він про підозрілу розмову на квартирі в українця Петра Губчиця. Губчиць спитав:
—	 Чи бачив ти небіжчика государя?
—	 Бачив.
—	 Та чи справді таки бачив і чи близько був від нього?
—	 Так, справді, стояв близько, справді таки бачив, що ле¬жав государ.
—	 Е, годі, а чи не хто інший бува?
—	 Та як же то можна зробити, щоб це був не він?
Багато ще плутав Криса на допиті. До пересердя довів
сенатора Бутурліна, що допитував його. Переконався той, що в Крисиних словах нічого важливого нема, а все цілко-виті вигадки, наказав вивести Крису з Тайної Експедиції й одвести його в кріпость, де й тримати його під пильною вар¬тою.
На другий день, 13 липня Бутурлін особисто доповідав цариці, і цариця Катерина наказала, що хоч Крисі за його зухвальство слід сувору кару призначити, але вона «із одно-го свого матернього милосердя» прощає його зухвальство, але при тому наказала потвердити Крисі, щоб він більше та-ких безпідставних доносів не робив «и ложных мыслей» не мав, а особливо, щоб не розголошував того, про що допиту-вали його в Тайній Експедиції.
Така була ухвала царицина. Просидів Криса під пиль-ною вартою аж до 22 липня, нікуди його не випускали, го-дували його так, як взагалі по тюрмах тогочасних: давали тільки хліб і воду, навіть слова ні з ким не можна було про-мовити, бо вартовим суворо наказано було, щоб з цим ареш-тантом вони жодних розмов не мали.
Випустили Крису на волю. Оселився він в Олександро- Нєвському манастирі, завів тут собі знайомство з ченцями, щось із тиждень прожив спокійно. А далі знову новий донос подав. У цьому новому доносі Криса не пожалів свого ново¬го приятеля 78-літнього ченця Нєвського манастиря Діоні- сія. Писав Криса в доносі своєму про такі речі:
2 серпня вранці, о 6 годині в Нєвському манастирі в хліб¬ній зібралася невеличка компанія: старий чернець Діонісій, він — Криса, — та ще один українець, Андрій, що теж жив у
Нєвському манастирі. Запитав Діонісій у Криси: «Як тепер ваш гетьман?» А він йому й відповів: «У сенаті перший се-натор». А Андрій до цього додав: «Гетьман та Орлов всеми- лостивішу государиню від смерти врятували, вони їй ще ж раніше говорили, щоб вона на престол вступила, тільки ца-риця того не бажала. Коли ж прийшло всемилостивішій го-сударині або смерть, або на заслання, отоді й прийняла пре¬стол»...
Тільки промовив це Андрій, як старий чернець, схилив-шись до Криси, потихеньку сказав:
—	 Та тепер уже щось інше говорять.
—	 Що ж таке «інше»?
—	 Та говорять про того, що в кріпості Шлюшенбурзькій.
—	 А хто ж там у кріпості?
—	 Та той, що як він ще маленький був, то йому присяга¬ли, — Антонович.
—	 Та його ж і не чути було, він десь далеко був.
—	 Ні, його давно привезено в Шлюшен і такий виріс ве¬ликий, дорідний.
—	 Так що ж про нього говорять?
—	 Та те говорять, що ніби хотять його по-старому зро-бить.
—	 Що ж це за причина, борони Боже, цьому ж не можна статися.
—	 А Бог знає, він же наслідник, і коли б не ця цариця вступила, то більш нікому, крім нього. Та й тепер ніде діти його. Щось вони з ним думають, що комендант Шлюшен- бурзький став завжди каретою їздити до палацу чи куди...
І ось він, Криса, мовляв, сказав:
—	 Коли так справді, то зле робиться.
І зараз ось і доніс про всю ту розмову. Звичайна річ, Кри- су зараз же заарештували, і того ж дня до Тайної Експедиції привели й Діонісія.
Старий чернець зараз же признався в своїх словах і роз-казав, що на думку йому спало таке розказати з тієї причи-ни, що коли одного разу цар Петро III проїздив повз Нєв- ський манастир на Шліссельбург, то приходили до хлібні якісь люди й розказували, що цар їздив у Шліссельбург і випустив звідти Мініха, а на його місце посадив Івана Анто-новича, і той Іван Антонович виріс уже великий та здоро-вий. Далі розказав Діонісій, що тиждень тому прийшли до хлібні люди коменданта Шліссельбурзького, і він їх спитав про Івана Антоновича, а ті відповіли, що не знають про це, мовляв, знає їхній пан, та й порадили Діонісію, що про це говорити не треба. Діонісій це справді таки розказував Кри-сі, але говорив потихеньку і «з простоти».
Що було робити з старим дідом-ченцем — брати на дибу, на тортури не було потреби, та й від першого удару кнута нічого б не лишилось від діда. Отже генерал-прокурор Олександер Іванович Глебов зробив доповідь цариці, і та наказала перевести Діонісія на життя до Олександро-Свір- ського манастиря і взяти з нього підписку, що він про ге, що його питали і що він свідчив, «до кончини живота свого» не буде розголошувати.
Так закінчився новий донос Крисин. Було це 7 серпня, а через два дні дістав Криса з Сенату відповідь, що його про-хання про нагороду за колишній донос не вволено.
Треба було вертати додому, вертати з порожніми рука¬ми, зазнавши стільки поневірянь і стільки невдач. Соромно було Крисі тепер дома в Кобеляках і в очі своїм приятелям глянути, бо ж хвалився він, що верне додому не інакше, як полковим суддею, а то, може, й полковником. І ось надумав¬ся Криса, як тільки випустили його, не вертати додому по¬ки що, а шукати собі щастя в іншому місці.
Перескочив Криса через кордон і втік до Польщі. Але й там не втихомирився він. Надія якось вийти в люди через доноси не кидала його, і вже з Польщі надіслав він знову та¬ки на ім'я царицине новий донос. Розповідав він там, що, мовляв, за кордоном у Польщі дуже зле говорять про ца-рицю, розказують також, що цар Петро живий і, мовляв, на-віть надіслав цариці гостинця: хустку й табакерку, писав, що запорожці хотять зрадити Росію і пристати до Туреччи-ни, що скрізь за кордоном ширяться найрізноманітніші чут-ки про Росію. Знову довелося генерал-прокуророві робити доповіді цариці, але та наказала слідства не провадити, бо ж донощика в Росії нема. Та не витерпів Криса, не зміг виси-діти за кордоном. Знову він з'явився в Москві, і 22 грудня 1763 року Катерина дала такий указ московському градона-чальникові, графові Салтикову: «Чтоб впредь от него (Кри-си) таких продерзостей не происходило, а толь более дабы от таких ево вымышленных доносов не мог кто невинно претерпеть какого оскорбления, повелеваем оного Крысу, сыскав секретно в Москве и за присмотром дабы он не ушел, отправить в Сибирь на вечное поселение и никаким его доносам не верить».
Так закінчилася кар'єра невтомного донощика.
НЕВДАЛІ ПРОХАЧІ 
Швидко, мов блискавка, долетіла на Україну звістка, що несподівано, наглою смертю, померла цариця Катерина.
Скрізь тільки й розмови було, що про нового царя — боже¬вільного сина старої розпутниці на троні.
Скрізь розказували, як ненавидить цей син свою матір, як усе, що не зробила вона, на свій кшталт повернути хоче. І ці чутки бадьорили всіх скривждених від цариці, давали на¬дію на краще. До Петербурга прибували й окремі особи в справах своїх приватних, і цілі делегації з усілякими про-ханнями.
Наприкінці травня 1797 року, після довгої важкої подорожі з далекого українського міста Погара, до столиці прибули де¬путати. Вирядив їх погарський магістрат скористати з нагоди випрохати в царя, щоб він ствердив указом своїм стародавні привілеї погарські, надані ще від царя Олексія Михайловича. Тут у Петербурзі дізналися депутати — чотири погарські куп¬ці, — що цар трьох секретарів призначив приймати й розгляда¬ти прохання. Великий пан український Трощинський розгля¬дав прохання, надіслані поштою, Нелединський-Мелецький просто особисто в царському палаці приймав прохання, а статс-секретар Брискорн розглядав прохання, писані чужими мовами. Розглянувши прохання та склавши екстракти з них, статс-секретарі подавали їх цареві, а той уже сам накладав ре¬золюції залежно від свого настрою.
Та депутатам не пощастило застати царя в Петербурзі, він переїхав уже до Павловська, де завжди перебував улітку. Тож перебувши в Петербурзі два тижні, розшукавши знайомих, розпитавши їх добре, де й як найкраще з проханням своїм уда¬тися, поїхали купці до Павловська, там подали своє прохання на ім'я цареве, вкинувши в спеціально поставлену для прохачів скриньку. Почали далі чекати вирішення. Ще в Петербурзі познайомилися вони з якимсь донським козаком Косминіним. Цей новий знайомий і до Павловська поїхав із купцями та скрізь супроводив їх, показуючи та розказуючи наївним про- вінціялам про всі місцеві дива та новини.
Робити прохачам не було чого, тож трохи не цілими днями блукали вони по місту та чудових його околицях. Одного разу в неділю зайшли всі гуртом до церкви і, як думали вони в той день, дуже їм пощастило, побачили й самого царя, і двох синів його, Олександра й Костянтина.
Прийшли додому, почали, як і завжди, враження свої один одному переказувати. Не вподобався кирпатий, завжди хмурий Павло купцям погарським. Іншим собі уявляли вони царя. Ото й почалася між ними розмова, яку згодом спокутувати довелося.
—	 Ой і дуже злий імператор, просто звір, дивиться так, наче з'їсти хоче.
—	 А наслідник Олександр Павлович, з усього видко, не в батька вдався — сумирний та ласкавий.
—	 Так, а ось другий синок, Костянтин, так то зовсім батько, мов викапаний.
Узяв участь у розмові й Косминін. Поговорили, та й забули всі, а на другий день повів Косминін приятелів своїх на парад дивитися, де командуватиме над військом сам імператор. Ніко- ли не бачили погарці такого видовища, як сьогодні. Великий майдан увесь захряс військом. Стрункими лавами рушили пол¬ки церемоніяльним маршем... Блищала на сонці зброя, сяли офіцерські мундири, лава за лавою проходило військо перед імператором... У синьому мундирі, у великій триуголці стояв нерухомо імператор, пильно спостерігаючи кожну дрібничку, і раптом, мов коршун, кинувся з місця, швидко-швидко, не пі¬дійшов, а підбіг до лави Псковського карабінерного полку... Затремтів увесь полк з переляку, а імператор щосили схопив одного салдата обома руками за ремінці амуніції, сіпнув убік і поправив на місці. Мов укопана, стала вся лава на мить і зараз же рушила далі, а імператор, гнівно посміхаючись, одійшов від переляканого полку.
Вернули знову додому погарці, і знову почалися розмови. Забули погарці, що це ж їм не десь на хуторі магістратському під Погаром, а в Павловську, де сам цар перебуває.
—	 Усі салдати невдоволені, що імператор такий лютий... Усі лають його, не криючись.
Погомоніли, та й знов забули.
Минув день... І знову втретє зустріли погарці імператора. Верхи баским конем їхав Павло вулицею. Спинились погарці, поскидали шапки, ждали, поки цар проїде... І раптом кінь, на якому сидів імператор, наскочив на якийсь черепок і спіткнув¬ся. Почервонів від гніву імператор, почав кричати: «Зараз же прибрати!.. Негайно! Як сміли таке на вулицях заводити!..» Гучна лайка оживила завмерлу вулицю. Мов з-під землі вири¬нуло кільки поліцаїв, почали швиденько замітати. Дві-три хви¬лини, і стало чисто... Ударив коня імператор і блискавкою про¬летів повз погарців, що з переляку попадали навколішки!..
—	 Ой, бодай йому, який страшний, мов хмара. — знову нарі¬кали на імператора ввечері депутати.
Так минали дні. Пішли нарешті прохачі дізнаватися, що з їхнім проханням сталося. Статс-секретар Нелединський-Ме- лецький через поліцію об'явив їм, що цар прийняв їхнє прохан¬ня, розглянув його, наказав вернути, але ніякого «решения не воспоследовало».
Сумні, роздратовані прийшли прохачі додому. Тут у себе вдома дали язикам волю.
—	 Оце так-так... Хай його трясця візьме!..
—	 Правда, що суворий, та й несправедливий, нашого прав¬дивого прохання не задовольнив...
—	 Що ж тепер скажемо панам-маґістратові? Скажуть: «Бі¬сові діти, і того не зуміли зробити — цареві прохання подати»...
—	 Ото й погано, що цареві. Коли б магістратові якому, то й підмазати можна, а царя не підкупиш... Сказав — мов відрізав, і поскаржитися нікому...
Лаялися-лаялися, та й вирішили негайно додому на Черні¬гівщину рушати.
Та тут ще одна пригода сталася. Косминін, прийшовши про¬щатися, почав прохати віднагороди:
—	 Що ж я даром вас стільки поповодив, стільки часу згаяв?
Та у відповідь дістав тільки круту дулю та кільки лайок.
—	 Дурень, хто й живе в цьому клятому вирі, щоб йому про¬валитися з усіма, — тільки й почув од погарців Косминін.
Розлютований, вискочив донець із кімнати.
—	 Чекайте, хохли! Триста вам чортів...
І дочекались.
Поїхали погарці додому, а донець подався до Тайної Експе¬диції при Сенаті з доносом: мовляв, погарські купці такі й такі говорили «хульные и непристойные речи» про його величність...
Ідуть погарці, лиха не знаючи, а за ними вслід летить кур'єр із командою солдатів та донощиком.
Генерал-прокурор князь Куракін наказав кур'єрові, «як тільки доженете їх, зараз же, взявши всіх під арешт і посадив¬ши в візки, вертайте до Петербурга і зробіть це все без усякої огласки, щоб про це ніхто не знав і цієї вашої інструкції не ба¬чив...» Так і сталося...
Нагнав кур'єр погарців, заарештував їх і, посадивши кожно¬го в окремий візок, повіз на Петербург...
Дуже перелякалися погарці, надто як побачили серед салда- тів свого недавнього приятеля Косминіна...
Привезли їх до Тайної Експедиції, взяли на допит.
Що ж? Відразу призналися в усьому.
— Як же ви насмілилися, мужики ви такі, розмовляти про особу його імператорської величносте «столь вольно и необуз- дано?»
Впали на коліна погарці, запевняли з слізьми, що говорили «не для якого лихого розголошення, а токмо між собою й з єди¬ної простоти».
Допитав їх Куракін і зробив доповідь цареві, а тимчасом по¬гарці, налякані на смерть, сиділи в тюремній «ізбі», чекали страшного присуду.
Та під щасливу для них хвилину підійшов Куракін з допо¬віддю, тож присуд був несподівано легкий. Наказав Павло по¬гарців, «сделав надлежащее нравоучение, чтоб впредь в разго¬ворах своих были они воздержанее и суждения свои имели в надлежащих пределах, — оных отпустить»...
Мов на світ удруге народилися, почувши цей присуд, погар- ські депутати і зараз же, не гаячи хвилини, виїхали з негостин¬ного міста... Тепер уже байдуже було їм про громадські справи. Кожен радий був, що з такої халепи врятувався, що з пазурів страшного Павла на волю вийшов.
НЕ ЦАР, А КАТ
Довгий тяжкий шлях пройшов селянин Пилип Білокоз. Усе своє життя з парубоцьких літ довелося йому мандрувати з міс¬ця на місце, шукаючи порятунку від панщини. Та скрізь, куди не приходив, скрізь було те саме: кріпацька неволя, утиски панських посіпак, панщина, надмірні податки. Тож кінець-кін- цем зламало життя завзяття Білокозове, і пристав він жити в село Доброволля Павлоградського повіту. Тут таки й одружи¬вся він, мав уже четверо дітей, та жив бідно, як і все своє жит¬тя. В убогій хатині часто не ставало ні хліба, ні соли, плакали голодні діти, нарікала на своє життя злиденне жінка, а тут ще мусів на пана робити.
Улітку 1797 року вигнали всіх на панщину, на панський ху¬тір поблизу села. До селян дійшла чутка, що ось кільки місяців тому померла стара цариця Катерина — дворянська цариця, що за своє життя десятки тисяч кріпаків панам у неволю віддала, що роздала ось тут, недалеко від Павлоградщини, та й на самій Павлоградщині, тисячі десятин дворянам — царським при¬служникам на віки-вічні у володіння...
Чутками стоустими доходило й до Доброволля, як ото ціли¬ми десятками тисяч десятин і тисячами кріпаків нагороджува¬ла стара цариця своїх численних коханців. Отже на звістку про смерть цариці, про те, що після неї став син її Павло, що нена¬видів свою матір, відгукнулося селянство цілою низкою зако¬лотів, цілою низкою бурхливих виступів. Думали, що коли по¬мерла стара цариця, то легше стане селянству.
Надмірна панщина, утиски дворянські до відчаю призводи¬ли селянство скрізь по всій Росії. І тепер, коли став новий цар, хотіло вірити селянство, що якось краще буде, легше стане жи¬ти. Та не всі, звичайна річ, покладали надію на царську ласку. Навіть у ті далекі давні часи серед темного селянства трапля¬лися люди, які розуміли добре, що який не є цар, а це є перший дворянин і дворянської влади він не скасує. Ото коли зійшли¬ся на панщину добровольські селяни, почалася між ними під¬час роботи розмова. Коло самого хутора тягся досить величень¬кий лісок. Не одного селянина тяжко карали, штрафували управителі панські, зловивши в лісі. Навіть ио гриби піти або хмизу назбирати на паливо не мали права селяни. Ото й сьо¬годні хтось почав розмову про ліси, про те, як отут от, на Пав- лоградщині, бракує дерева зовсім, нема з чого навіть клуню якусь будувати.
Білокоз, людина бувала, розказав, які ото величезні ліси ба¬чив він у литвинів на Білорусі, та його оповідання тільки роз¬дратували слухачів, і хтось один із гурту несміливо висловив свої мрії:
—	 Ех, коли б панські володіння відібрали на царя, то багато було б з цього лісу бідним людям деревини на хати...
Та відразу гостро перебив його мову молодий ще селянин Винниченко:
—	 Ех ви, та хіба це можлива річ, щоб таке сталося. Ви дума¬єте, що цей цар вам велике добро... Це не государ, а кат...
Десь зблизька показався управитель, стихли розмови, поча¬лася робота. Запали слова Винниченкові Білокозові в душу, порушили вони його спокій, і надумався тоді темний знедоле¬ний селянин піти до попа, поради спитати, розказати йому про слова Винниченкові...
Звісна річ, від попа справа опинилася відразу в Павло-градському нижньому земському суді. Почалися нескінченні допити. Кляли свою долю й Білокоз, і Винниченко. Білокозові від сорому не хотілося й на село з'являтися, як випустили його після допитів з Павлограда. Адже там, у тому селі, майже щод¬ня доводилося йому бачити ще молоду жінку Винниченкову та троє малих дітей, а самого Винниченка тим часом за його него¬жі слова про царя, після відповідної важкої кари, везли до Нєр- чинська на каторжну роботу. Не стало спокою в Білокоза, все життя йому було отруєно і до самої своєї смерти ніколи не міг він забути тих хвилин, коли стояв він на допиті віч-на-віч із Винниченком і говорив йому, ледве насмілюючись очі звести: «Та ти ж казав... Це ж усі чули»... Пам'ятав на все своє життя злобний погляд Винниченків, пам’ятав і страшні оповідання про те, як підчас кари шматками виривав кнут м'ясо, як ледве живого на візка поклали Винниченка й відвезли до шпиталю. Доводилося йому не раз чути й просто прокльони від жінки Винниченкової... Все своє життя носив на собі гягар страшного сорому донощик з неволі.
Та приклад Білокоза, його правдивий донос на Винниченка підбадьорили деяких людців у тому ж селі.
Селянин того ж села Доброволля Трохим Торянин та дячок Святодухівської церкви Кирило Михайловський, подали й со¬бі доноса на управителя маєтку купця Немирова... Скаржився Торянин, що одного разу прийшов до нього в хату управитель і почав лаяти:
—	 Що ти не працюєш ні на себе, ні на поміщика, ледащо?.. Ти надієшся на те, що тепер государ є і тим повинностям на па¬на «нерачителен»?
А він, Торянин, мовляв, відповів Немирову так:
—	 Якщо, пане, справді государ є, помилуйте панщиною...
—	 Нащо тобі? Нема його!.. Знай поміщика, що ти його крі¬пак, — закричав щосили, виходячи з хати, Немиров і додав до того непристойну лайку.
Ось про тії негожі слова й доносив кріпак на свого управи¬теля. Дячок же Михайловський до цього доносу додав і свого... Мовляв, одного разу управитель зайняв дячкові телята... По¬слав дячок спершу служницю прохати, щоб випустив той, од¬дав теля. Прогнав управитель служницю. Послав дячок тоді жінку, прогнав управитель і жінку. Пішов сам, але управитель, побачивши дячка, не дав йому й слова промовити, ударив його зараз по шиї так, що дячок вилетів у присінок. Трохи опам'ятавшись, почав дячок говорити управителеві: «Защо ме¬не б'єш? Коли я винен, відсилай, куди хочеш, до суду, про це ж є іменний його імператорської величности указ», а Немирів на те: «Який тобі чорт такий указ дав?»
Думали дячок з Торянином і Немирова на ту дорожку спра¬вити, що нею Винниченко пішов, та підібрав Немиров свідків як слід. Не змогли довести свого доноса обидва донощики, і наслідки були для них несподівані. Ухвалив суд покарати обох на тілі і заслати до Іркутського на поселення. Присуд пішов на затвердження, на конфірмацію до царя.
18 грудня 1801 року затвердив цар Павло такий присуд: по¬карати обох кнутом і випустити на волю...
Так, замість Немирова, поплатилися своїми спинами обид¬ва донощики, і все життя їм не було потім проходу, глузували з них скрізь, сміялися, що дуже велику нагороду дістали від ца¬ря за донос. І дійсно, тієї нагороди забути не могли обоє.
Вже років через п'ятнадцять потому досить було провести дячкові долонею по тілі, як вимальовувались сліди, червоні плями від колишньої страшної кари, і з люттю згадував дячок ту хвилину, як наважився донос подати.
СКІЛЬКИ В ЦАРЯ ПАВЛА ДІТЕЙ?
Старий і суворий був майор Іван Переверзєв. В його не-величкому сільці Троїцькому, Обоянського повіту, на Кур- щині, чисто все живе тремтіло, як бачило десь поблизу ви-соку худу постать свого лютого пана. Славився пан на ввесь уїзд своєю люттю, своїм завзяттям. Тож не дивно, що коли взимку заїхав до батька в гості син Назар, визнав за краще молодий пан лишити батькові в науку свого кріпака Захара Сургакова, бо ж Сургаков, на думку панську, злий приклад давав іншим дворакам Переверзєва. Від самого дитинства і аж до 33 років не знав Сургаков жодного доброго дня. Все його життя було важким поневірянням по панських перед-покоях, на панській службі. Не один раз і карали люто Сур-гакова, не один раз після тяжких кар різками лежав він тиж-нями десь у стайні на соломі, гоячи свої рани. Та кари по-стійні, лайки, бійки й погрози тільки загартували вперту на- туру Сургакова. Увесь час мріяв він про те, щоб зібрати гурт таких же, як і він, знедолених, скривджених двораків і з ни-ми разом помандрувати кудись геть далеко від пана чи на Кубань, чи до Новоросії, чи й сам не знав він, куди, аби тіль¬ки не було там панської влади. Ото такого неслух’яного, не¬покірного кріпака лишив Назар Іванович Переверзєв своє¬му батькові. Та лайки старого Переверзєва і бійки тільки більше розпекли Сургакова, і одного вечора один із пансь¬ких підлиз доніс старому панові, що Сургаков підбиває крі¬паків тікати на південь. Розпалився дуже старий майор, на¬казав притягти Сургакова; довго, з наказу поміщикового, знущалися челядники із зв'язаного по руках і ногах нещас¬ливого дворака, а далі наказав пан узяти його на цеп і три¬мати на цепу вночі, удень же, під доглядом посіпак пансь¬ких, пускати на роботу. Так минуло тижнів три.
Наказав старий пан привести одного ранку Сургакова. На ґанкові, розвалившись у кріслі, сидів старий майор, че-каючи на непокірного кріпака. Привели до ґанку Сургако-ва. Вклонився він низько панові, а той, уважно оглянувши з голови до ніг кріпака, запитав:
—	 Що ж, і далі бунтувати будеш, чи вже порозумнішав?
Схилив ще нижче голову Сургаков і нічого не промовив.
—	 Так слухай-но. Останній раз тебе милую, а будеш ще до бунтів підбивати, на все життя на цеп візьму, запорю, за¬мучу...
Спустили з цепу Сургакова. Наче трохи тихший став він, мовчазний, суворий.
Минуло кілька тижнів, і знову один із панських посіпак доніс, що в хаті, де живе Сургаков, збирається челядь, якісь розмови провадить, а про що — довідатися не можна, бо ду¬же таємно провадять справу.
Наказав пан притягти одного з кріпаків, що бував у Сур-гакова вночі. Привели панські посіпаки бідолагу. Сів пан на ґанку, запалив люльку, а внизу коло ґанку простягли пансь¬кі кати кріпака, і почалася кара. Це був звичай у старого Іва¬на Степановича Переверзєва: карати кріпака доти різками, доки встигне одну або дві люльки викурити. Стогнучи, пла¬чучи, признався кріпак, що зібрався їх цілий гурт на чолі з Сургаковим ближчої середи до Перекопу податись, волі со¬бі шукати.
Розлютувався пан, розсердився до безкраю, наказав зно¬ву схопити Сургакова, знову покарати його різками і поса¬дити на цеп. Тепер уже ні вдень, ні вночі не спускали бун-тівливого кріпака з цепу. Приносили йому їсти на день пів-фунта хліба черствого та кухоль води.
Так минуло сім день.
Одного разу прийшов пан подивитися на неслух'яного свого раба. Може ж таки його суворі кари втихомирили, мо-же з вовка тихеньку овечку зробили. Та як тільки ввійшов пан до хатини, де прикутий до печі на цепу сидів Сургаков, як не дав той промовити панові й слова, закричав на всю ха-тину:
— Що ви мене держите тут, я знаю важливе государеве діло...
Розсердився дуже пан, але нічого не лишилося більше, як скутого в кайдани, відіслати неслух'яного кріпака до Обоянського земського справника.
7 квітня 1797 року допитали вперше Сургакова, і розка-зав він важливу справу, що її хотів тепер вивести на світ.
Було це ще навесні цього року, саме тоді, як ото вперше спустили з цепу Сургакова. 16 березня, після служби в церкві, прийшов до Сургакова в гості одставний козак Пав-ло Федорович Панченко. Був це старий дід 80 років, не бу-ло в нього ні хатини, ні родини, жив він у шпиталі при церк¬ві. Любив старий дід погомоніти про се, про те, через це й вештався по гостях, шукаючи вдячних і невдячних слухачів. Так було й сьогодні. І ось підчас не досить жвавої розмови, спало на думку Сургакову запитати в діда: «Скільки в царя Павла дітей є?» Та дід на це відповів не по-старечому: «Чорт їх знає, їх до чортової матері розплодилось, як чор¬тів»...
Допитали Сургакова, і того ж дня заарештувала влада й
Панченка. Та на допиті Панченко заявляв, що на запитання Сургакова відповів так: «Чорт їх знає», а більше нічого, нія-ких лихих слів не говорив.
Через відповідні інстанції дійшла справа до царя Павла. Наказав цар провадити слідство секретно на місці і закінчи-ти його «с крайнею поспешностью».
Перша інстанція, що провадила слідство, був Обоянсь- кий повітовий суд. Узявся суд до справи дуже пильно, бо ж про суворість і жорстокість царя Павла добре знали геть чисто по всій Росії. Узяли на допит і двох селян, що були при тих словах Панченкових. Обидва свідки заявляли, що чули такі слова лихі, але не доносили «по простолюдству». З переляку на допитах дуже плутали обидва свідки, і кі- нець-кінцем Обоянський повітовий суд ухвалив і Панчен-ка, і свідків покарати кнутом і заслати вічно на каторжну роботу, вирізавши попереду ніздрі і поставивши на щоках і лобі відповідні штемпельні знаки.
Присуд і вся справа пішла на затвердження до п» ршого департаменту Курської палати суду і розправи.
Знову в Курську почались допити, зведення віч-н і-віч, і, кінець-кінцем, справа дійшла на розгляд самого Паї іа.
Знову таки мусили і свідки, і донощик, і обвинуї ічений під вартою мандрувати до Петербурга, де вже восени в Тай- ній Експедиції відбулася ціла низка допитів.
Як і слід було чекати, опинилися на засланні і свідки, і обвинувачений.
Що ж до донощика, то уряд запропонував поміщикові, молодому Переверзєву, віддати його в салдати. Той пого-дився на таку пропозицію, і опинився бунтівливий кріпак у тогочасній павлівській армії з її страшною муштрою, пов-сякчасними бійками, шпіцрутенами, фухтелями і т. ін. Опи¬нився ще в гіршій ситуації, ніж був доти. З кріпака перетво¬рився в салдата.
Незабаром помер Павло І, задавили його власні ж двір-ські офіцери за згодою сина його Олександра, що став тепер за царя.
Почали вертати з заслання, з Сибіру осіб, винних у ли-хих словах проти задавленого царя. Та змогли вернути тіль-ки одного із свідків Позднякова, а вже ні старого Панченка, ні другого свідка знайти не змогли. Загинули вони десь без-вісти на засланні. 
ПРО АВТОРА
Народився Микола Васильович Горбань 8 грудня 1899 року у селі Микільському Константиноградського повіту на Полтавщині в сім'ї земського учителя. Закінчив Харків-ський університет (тоді — інститут народної освіти), у 1921 -1924 рр. навчався в аспірантурі на кафедрі історії Украї¬ни, з 1925 до 1930 року був науковим співробітником цьо¬го ж університету. На початку 30-х рр. працював у Харків¬ському інституті української культури і якийсь час — в Ук-раїнському науково-дослідному інституті сходознавства. Займався науковою працею, читав студентам курси історії України, історіографії, палеографії, історичної географії України.
Заарештований у 1931 році, М. Горбань був висланий спочатку до Алма-Ати (1932-1934), а з 193 5-го — в Сибір (Тобольськ і Омськ). З лютого 1960 р. жив у Ташкенті, ви-кладав латинську мову в Казахському державному медін-ституті, був науковим співробітником Казахського цен-трального архіву, Тобольського і Омського історичних ар-хівів, учителем середніх шкіл Омська, викладачем кафедри історії СРСР Омського педінституту. У 1946 р. захистив кандидатську дисертацію «Волнения крестьян духовных вотчин Тобольской епархии в XVIII в.», яка надрукована в «Ученых записках» Омського педінституту (вип. 4. — Омськ, 1949. — с. 75-195). 3 1960 р. М. Горбань завідував кафедрою мов Ташкентського медінституту, викладав ла- ганську. Реабілітований Верховним Судом Казахської PCP 1960 р.
У 20-х pp., живучи у Харкові, Горбань надрукував близь-ко ста наукових праць із джерелознавства, історії козацтва та визвольних рухів України XVII — поч. XIX ст. Серед них: «Кілька уваг до питання про автора «Истории Руссов»
(1922)	, «Нариси з української історіографії. Частина перша. Новий список літопису «Краткое описание Малороссии»
(1923)	, «Гайдамаччина» (1923), «Новий документ про Тур- баївську катастрофу» (1925), «Записки о Малой России» О. Шафонського» (1926), «Лист Петра Мировича до бать- ка-мазепинця» (1927), «Археографічні праці акад. Дм. Йв. Багалія» (1927), «Два листи лейденського студента-україн- ця 1763 р.» (1928), «Глухівські сутички 1750 року» (1928), «Одна з легенд про Гаркушу» (1928), «Суд і кари над гайда-маками в Гетьманщині» (1931) та ін. Він написав змістовні передмови до історичних повістей М. Ординцева («Запо-рожці в Сарагоссі», 1929), Марка Вовчка («Маруся», 1929), Катрі Гриневичевої («Шоломи в сонці», 1929), рецензував історичні праці І. Каманіна, І. Крип'якевича, В. Модзалев- ського, Д. Яворницького, В. ІЦурата, С. Божка, В. Романов- ського та ін. Друкувався у виданнях Всеукраїнської Акаде-мії наук і журналі «Червоний шлях».
Помер Микола Васильович Горбань 19 квітня 1973 року в Ташкенті.