Перлулайнен Лана


Зимові діалоги зі львовомуривок

   
   
   perlulainen
   лана перлулайнен
зимові діалоги зі львовом
(уривок)
– 9 –
десь по шляхах колишнього союзу –
навпомацки – хай бог їх береже! –
блукають досi посивiлi друзi –
якi нiким не стали – ще i вже.
спиваються, чи моляться, чи б’ються,
розпусничають, дивляться тiвi,
п’ють валiдол, чи бавляться в комп’ютер –
у мiнську, у казанi, у москвi.
кричу «агов!» – вiдлунюється пам’ять.
чи голос мiй змiнився? на столi
лиш пожовтiлi фотознiмки давнi –
у петербурзi, харковi, орлi…
хай буде так. хай доля невблаганна.
то не чиясь i не моя вина.
я на останнiм поверсi кохання.
дивлюся на минуле iз вiкна.


