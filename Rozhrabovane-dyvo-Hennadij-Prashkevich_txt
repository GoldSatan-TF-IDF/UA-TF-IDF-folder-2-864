“Совість  -  усвідомлення і почуття моральної відповідальності людини за свої дії
перед  суспільством, народом, а також перед окремими людьми, моральна самооцінка
особистістю  своїх  вчинків  і намірів з точки зору певних, специфічних для того
чи  іншого  народу,  класу,  суспільної  групи норм моралі, що стали внутрішніми
переконаннями людини”.
Велика Радянська Енциклопедія 

І. БІЛІ ВЕЛЕТНІ

Таких,  як  я,  можна побачити в будь-якому недорогому барі Солсбері, Стокгольма,
Парижа,  Брюсселя,  Лондона. Серед нас є французи, бельгійці, німці... За нами -
минуле  і великий досвід поводженйя з холодною та вогнепальною зброєю. Кажуть, у
нас немає майбутнього. Це не так. Доки в газетах з’являються  повідомлення  про  військові  перевороти,  доки  існують  спокійні  і
неспокійні   колонії,   ми  потрібні  тим,  в  чиїх  інтересах  здійснюються  ці
перевороти,   і   тим,  кому  належать  ці  колонії.  Новоспечені  диктатори  чи
спеціальні  комітети  постачають  нас  зброєю,  і ми летимо в яку-небудь Гвінею,
Мозамбік, Анголу. Наша робота - вбивати. Ми - солдати Іноземного легіону.
І до Конго я потрапив з легіоном.
Американський   “Боїнг-707”   належав   бельгійській  авіакомпанії  “Сабена”,  а
пілотували  його англійські льотчики. Але мене це не цікавило. Чхати мені на те,
хто і які літаки водить. Я летів працювати, а не розв’язувати  ребуси.  Тим  більше що, займаючись моєю роботою, не слід знати більше,
ніж належить.
Катанга...
Жалюгідна  спекотна  земля  з термітниками, що стирчать, ніби дзоти, над мертвою
сухою   травою.   Незвично   високі,   з  товстими  деревами  на  верхівках,  то
жовтогарячі,  то мертвотно-сірі, то червоні, то фіолетові термітники громадяться
один  на  одного  і,  як  надовбні,  тягнуться  через  усю  Катангу  - від озера
Танганьїка до Родезії.
Племен  у  Катанзі  не  злічити.  Я  намагався  колись  дізнатися  про  них  хоч
що-небудь,  та  в  голові,  мов рядки незрозумілих і зловісних заклять, лишилися
самі  назви  -  лунда,  чокве,  лвена, санга, табва, бвіле, тембо, зела, нвенші,
лемба... Були ще якісь, я їх не запам’ятав. Та й перелічені лишилися в пам’яті тільки тому, що з одними, зв’язаними  з  партизанами-сімбу,  ми  боролися,  інших,  що  визнавали владу Моїза
Чомбе,   підтримували.  Платив  нам,  ясна  річ,  Моїз  Чомбе.  На  нього  ми  й
працювали.
Боротися  з  партизанами-сімбу  виявилося не так уже й складно: зброя у них була
нікудишня,  збереглась  вона  мало  не з часів Стенлі і Лівінгстона. Окрім того,
сімбу  були  дуже  роздрібнені. Сімбу Пьєра Мулеле, сімбу Крістофа Гбеньє, сімбу
Ніколаса   Оленга,   сімбу   Гастона   Суміала,  врешті,  просто  сімбу...  Їхня
роздрібненість  була  нам  на  руку і допомагала брати великі призи - Моїз Чомбе
платив  за  кожного  мертвого  сімбу, незалежно від того, належав він до загонів
Гастона Суміала чи воював у лавах сімбу Крістофа Гбеньє...
Були  в  нашій  роботі й свої неприємності. Наприклад, отруєні стріли. Куля може
зробити  в  тобі  добрячу дірку і все-таки майже завжди лишає шанс вижити, а ось
отруєні  стріли  діють  напевне.  Через  це  у  нас і не було добрих почуттів до
сімбу,  хоча  в принципі я, наприклад, не з тих, хто взагалі ставиться до чорних
погано.  Просто  вважаю:  роботу  треба  виконувати  ретельно.  Цього  правила я
дотримуюся  з  сорокових  років, коли в Хорватії працював в одному з підрозділів
СС.  Німці  надзвичайно  акуратні  працівники,  і  досвід,  запозичений  у  них,
придався  мені  в  Конго,  де  я  навчав  новачків  прибирати  про  всяк випадок
першого-ліпшого  чорного:  адже  на обличчі в нього не написано - ворог він тобі
чи  просто  невдало  обрав хвилину визирнути із хижі, щоб дізнатися, яка там над
країною  погода...  Наш шеф, майор Мюллер, схвалює такі речі, і ми йому вірили -
з  1939 року не було, здається, ще жодної війни, в якій би він не брав участь. І
саме  він,  майор  Мюллер,  навчив нас насамперед ліквідовувати в зайнятих селах
ковалів  і  знахарів, оскільки перші кували для сімбу наконечники стріл, а другі
варили  страшні  отрути...  Як бачите, робота не проста. І ми були від душі раді
почути  наказ майора Мюллера про перехід усією командою на патрулювання одного з
найглухїших районів, зате і найспокійніших куточків Конго.
Капрал  нашої  команди  був  жовчний, небалакучий, та ніхто, окрім нього, не міг
при потребі так легко спілкуватися з місцевими жителями на суахілі чи лінгала.
-  Усташ,  -  казав  мені, наприклад, капрал, - як звучатимуть команди: “Стій!”,
“Марш!”, “Вперед!”, “Сидіти!”, “Не озиратись!”?
- Телема! Кенда! Токсі! Банда! Котала на пембеніте!
- А як ти зрозумієш прохання ображеного друга: “Бета не локоло на лібуму?”
- Бий його по животу! - втрутився в нашу розмову француз Буассар.
- А якщо чорний запитає тебе: “Мо на ніні бозалі кобета?”, тобто “За що б’єте?”
Буассар знову втрутився:
-  Особисто  я  скажу  йому:  “Екокі то набакіса лісусу”, тобто “Хочеш іще?” - І
Буассар весело заіржав. Він любив посміятися...

Пилюка  на дорогах Катанги неймовірна. Та тільки-но джип вкотився в хащі, курява
зникла,  і нас оглушила волога пекуча задуха, крізь яку не могли пробитися ніякі
звуки.  Звичайно,  десь  угорі верещали мавпи або горлала птиця-носоріг, та їхні
крики  змішувалися  з  шелестом  листя, з гулом мотора і не сприймалися як звуки
живих  істот.  Так...  Загальне тло... І, напівзварені, ми дрімали в джипі, доки
він   повз,  трясучись,  по  слоновій  стежці,  кимось  перетвореній  на  подобу
поганенької дороги.
Я  ніколи не заходив у тропічні ліси так глибоко, і мені було не по собі. Думаю,
всі  інші  почували  себе  так  само,  за винятком капрала. Та у нього була своя
слабість  - він боявся темряви і замкнутих приміщень. Про це я дізнався, коли ми
волочилися  по  нічпих  шинках і кінотеатрах Браззавіля. Можу присягнутися, що в
темному  прокуреному  приміщенні  капрала цікавило не стільки те, що відбувалося
на  екрані,  як  шелести й зітхання по закутках. І я розумів капрала - у кожного
можуть  бути  поважні  причини  не довіряти темним куткам і закритим приміщенням
без запасного виходу...

Місце  для  табору  знайшлося зручне - товстелезні дерева наглухо і з усіх боків
приховували  галявину,  кущі  ми  позрізали  ножами. Буассар відразу завалився в
траву,  і  дим  його  сигарети  приємно  залоскотав  ніздрі. Я теж сів, дістав з
кишені  свою пачку. Малиновий берет і темно-зелену маскувальну сорочку я скинув,
підклав  під  себе,  щоб  не різало лікті і, отак вмостившись, дотягся врешті до
відкритої французом бляшанки пива.
- Ба боле, а-а-а... Ба пі... Ба боле, а-а-а... - щось тягнув Буассадр.
У  цій  немудрій пісеньці йшлося про те, як гарно, коли нас двоє, а ніч темна...
Типова  пісенька  француза,  хоча слова з лексикону чорношкірих... А втім, “коли
нас двоє, а ніч темна”, про слова можна не думати.
- Ба боле! - підморгнув я Буассарові. 
Незважаючи  на  балакучість,  він  мені подобався, і я намагався триматися його.
Займаючись такою роботою, як наша, дуже важливо мати поруч надійну людину....
Ми  курили,  посмоктували  пиво  і  дивилися, як негриль бабінга, завербований у
нашу  команду  місяців  шість тому, порається біля польової кухні, а бородатий і
здоровенний   голландець  Ван-Деєрт  щось  йому  втовкмачує.  Не  знаю  що,  але
здогадуюсь.  Голландець  терпіти  не  міг  чорних, навіть до Моїза Чомбе, нашого
роботодавця,  ставився  зверхпьо,  з  презирством.  Та  я  ніколи  не засуджував
голландця  -  у  кожного  свої смаки... Так що можна вважати - голландець просто
стежив за чистотою і охайністю бабінги.
Коли  кухар  покликав  пас  до  столу,  Буассар сів навпроти мене. В неофіційній
обстановці  ми,  як  правило,  звали  його Довгоголовим, тому що фрапцуз всерйоз
запевняв:  усі  багаті  люди  -  доліхоцефали!  Найбільше ці твердження ображали
низьколобого  голландця.  Зрозуміло,  йому боляче було дізнатися, що за законами
природи він назавжди лишається серед злидарів.
-  Якби я жер стільки, скільки ти, Буассар, то ще й не таку голову відростив би.
- Тільки так і захищався він від просторікувань француза.
Буассар  усміхався.  Він зовсім не наполягав на класифікації, почерпнутій ним із
випадкової  книжки,  читати  яку  він міг тільки в хвилини кафара - безпричинної
нудьги,  що  часом нападає на білу людину в тропічному кліматі. Буассар, власне,
ніколи  не  відстоював  свої  теорії,  та  голландця він любив подражнити, бо на
противагу  французові  Ван-Деєрт  був твердо переконаний у природженій злобності
іі  лінощах  африканців. А втім, такі, як Буассар і Ван-Деєрт, свого часу ходили
походом  на  Чад,  попрацювали  в  Гваделупі, втихомирювали Алжір і Марокко, тож
повністю  завоювали  право на власні жарти. Навіть, скажімо, такі: Буассар сідав
біля  кухні,  витягав  з  кишені важкий “вальтер” і довго гомонів з бабінгою про
вірогідність його, бабінги, втечі до сімбу...
-  Тоді  я  продам  твій  череп,  бабінго,  американським  хлопчикам  з  бананів
Сікорського!..  Ти  не  знаєш,  що  таке  банан  Сікорського? Це вертоліт. Такий
великий метелик, навантажений хлоп’ятами  в  малинових  беретах.  Перший-лішпий  з  них  дасть  за череп негра купу
доларів!
І показував “вальтер”:
-  Ось  ця  штука  й  допоможе мені добути долари, бабінго. Коли ти тікатимеш, я
стрілятиму тільки з цієї штуки. Ти зрозумів?
-  Облиш  негра,  Буассар,  -  втрутився  я,  знаючи, що французові приємне таке
втручання.
І  француз  справді сховав “вальтер” і перевальцем побрів до намету, всміхаючись
усіма своїми шрамами. Принаймні так було вчора на нашій колишній стоянці.
А нині Буассар сидів навпроти мене, а поруч з ним горбився Ван-Деєрт.
Голландця  я  не  любив.  Навіть  для  легіонера  він  був  занадто  жорстоким і
жадібним.  На  що  такі  здатні,  Ван-Деєрт  довів ще в Індокитаї, а до нас його
занесло  надруковане у шведській газеті “Дагенс нюхетер” повідомлення: “Кожного,
хто  цікавиться сільськогосподарськими роботами в Конго і вміє стріляти, просять
подзвонити   по   телефону  03-91-38”.  Голландець  подзвонив.  Він  не  міг  не
подзвонити,  бо  в  ті  дні  його  фотографії  лежали  в кишенях мало не кожного
поліцейського Швеції...
Ліворуч  від  мене  розташувався  капрал  і  новачок  -  німець Шлосс. Шлосс був
одягнений  в  акуратно  підігнану  форму,  усміхався приязно, але все, що ми про
нього  знали,  -  капралові  його рекомендував сам майор Мюллер, що симпатизував
співвітчизникам. І хоча Шлосс нічим ще не проявив себе, капрал у нього вірив.
А ось п’ятий   член  команди  досі  лишався  для  нас  таємницею.  Практично  ми  навіть
поговорити  з ним не могли - він володів лише італійською, хоча на італійця мало
був  схожий.  Дивний  хлопець  - він майже не пив, боявся дощів і грому. Та коли
лягав  за кулемет, можна було спокійно закурювати сигарету, сидячи на бруствері.
Інколи  вміння  Ящика  (так  прозвали ми цього хлопця) просто лякало. Здавалось,
кулемет  -  це  продовження Ящика... До речі, в легіоні можна стати першокласним
спеціалістом у будь-якій справі, коли вона безпосередньо зв’язана з роботою і, як усяка робота, пристойно оплачується.
Перед   капралом,   як   завжди,  лежала  газета.  Він  узяв  її  в  якомусь  із
браззавільських  барів  і постійно тягав з собою, загорнувши в целофан. Я ніколи
не  бачив,  щоб  капрал  розгортав  цю газету. Ні, він викладав її на стіл і міг
годинами  сидіти над нею, як над молитовником. Напевне, в газеті було щось таке,
чого  не  прочитаєш у жодній іншій. Але запитувати у нас не заведено. Кожен знає
про  хлопців  тільки  те,  що  самі  вони можуть сказати. Тож капралова таємниця
лишалася  таємницею  для  всіх  нас.  Зате  кожен  знав  - капрал обожнює гроші.
Географія   й   історія  в  його  розумінні  без  сумнівів  зводилися  до  чисто
економічних  понять  -  район  робіт,  оплата,  тариф...  “Істинна щедрість - це
щедрість щодо себе” - ось, мабуть, улюблений афоризм капрала.
Пообідавши,  француз знову причепився до бабінги, і кілька разів мені здавалося,
що  бабінга  ось-ось  вихопить  у нього “вальтер” і мені доведеться за когось Із
них  заступатися.  Але  нічого  не  сталося.  Француз  знав,  що  робить. І хоча
професійна  надбавка  за  ризик  передбачає  дещо  інше,  він не без задоволення
дратував  бабінгу.  Адже Буассар був справжнім легіонером, як кажуть, легіонером
до  останньої години; і там, де він проходив, трава, як правило, піднімалася так
само повільно, як і під ногами голландця. А це дещо означало.
Прихопивши  кілька  бляшанок  з  пивом,  я ліг на розстелений у траві плащ. З-за
тоненької  гілочки  на  мене  круглими  тупими оченятами глянула маленька зелена
жабка,  і я згадав раптом слова одного дивака про те, що в спокійному стані жаби
нібито  зовсім  нічого  не  бачать.  Світ для них - суцільне голубе тло. Але, як
роз’яснив  мені  той-таки дивак, бідним жабам і не треба нічого зайвого бачити, адже
в  найгіршу погоду вода зберігав свій голубуватий відтінок, і досить жабі почути
ворога,  як  вона  автоматично  стрибає  на  голубе, у воду... Ясна річ, з таким
зором  є свої незручності. Наприклад, жаба може здохнути від голоду, перебуваючи
серед  убитих  комах.  Зате  якщо  вже  перед  нею  ворухнеться  щось  кругле  й
невеличке,  вона  свого  не проґавить! Як легіонер... Гроші - ось те голубе тло,
на яке ми автоматично стрибаємо за будь-якої погоди...
Француз сів поруч, усміхнувся?
- Усташ, ти знаєш, якої масті зебра?
Я розумів, що прийшов від зовсім не для того, та про всяк випадок зауважив:
- Вона смугаста, Буассар.
- Гаразд. Хай так... Але біла вона з чорними смугами чи навпаки?
- Обговори це з бабінгою, Буассар.
Однак  французові  хотілося  погомоніти.  За  кілька  хвилин  він виклав усе те,
заради чого підкочувався:
- Усташ, кажуть, ти був у Каркахені?
Про  такі  речі  не  питають, буассар це знав. Та останнім часом ми з ним досить
близько  зійшлися,  і  він,  мабуть,  вирішив,  що  інколи  може  ставити й такі
запитання...
-  Не  злися, - сказав він. - Я просто згадав одногр хлопця. Він був італійцем і
працював  на  солідну  газету, а може, й на Інтерпол, тому що завжди потрапляв у
різні  історії. Врешті це кепсько скінчилося. Браззавіль - не Париж, а легіонери
-  не  шансоньє...  Цей макаронник, Усташ, цікавився біографіями таких, як ми, і
зумів узяти інтерв’ю навіть у майора Мюллера.
- Навіщо?
-  Щоб  поговорити  про  нас  із європейцями. Щоб розповісти всім, які ми нібито
бандити...  І  чому  я  тобі  це кажу... У списку цього макаронника був і якийсь
хорват  на  прізвисько Усташ, сліди якого простежено від фашистської Хорватії до
Аргентіни,  до  Іспанії,  до  Конго...  Я,  звичайно, вдав, що вперше про такого
хорвата  чую,  але  цей  італієць був упертий, і не відставав від мене, і навіть
про  мене  самого  розповів  дещо  цікаве.  Ну,  а про тебе говорив майже як про
рідного - так довго він вивчає твою долю. І особливо добре пам’ятає тебе по Каркахені...
- Чого він ще хотів?
-  Побачити  тебе... Кілька років тому він зумів дістатися до іспанського селища
Бенінганім, що лежить поряд з Каркахеною, де, як з’ясував   макаронник,   містяться   військові   табори  усташів,  вишколених  для
спеціальних  акцій  проти  нинішньої  Югославії... Я тільки тому й запитую тебе,
Усташ,  бо  дечого  не розумію... Адже, коли нема такої держави, як Хорватія, що
загула  з  третім  рейхом, то як можуть бути у тій-таки Іспанії військові табори
хорватів?
-  Ці  хлопці  - іммігранти, - неохоче пояснив я. - Їх небагато. Вони займаються
тільки спортом.
Буассар затрясся від сміху:
-  Звичайно,  спортом,  хто  заперечує!..  Я теж ним займався, бачиш, скільки на
моїй  пиці  шрамів! Тільки це було в іншому спортивному таборі, і перебували там
не хорвати.
Я уважно подивився в круглі очі француза й нетерпляче повторив:
- Базікай з негрилем, Буассар. Мене від таких бесід нудить.
Хоча  в  принципі  француз  казав  правду  -  всі  ми  пройшли через одні й ті ж
“спортивні”  табори,  і  всім  нам  нікуди  було  повертатися, бо свої країни ми
втратили...
-  Гаразд!  -  утішив мене француз. - Я не хочу копатись у твоїй біографії. Та й
тойїталійчик  до тебе не чіплятиметься. Він потонув у озері Альберта... Нещасний
випадок...  Він  плив  тоді  поруч  з  Ван-Деєртом.  Я потім сам бачив, як майор
Мюллер  поплескав голландця по плечу... - Буассар помовчав і знову почав нудити:
-  А  взагалі  макаронник  мені  багато чого розповів. Про усташів, наприклад...
Діяч, що заснував вашу партію... Як його? Ох, ці слов’янські  імена!..  Ага,  так!  Анте  Павелич! Отож цей Анте Павелич був крутим на
руку!.. Ван-Деєрту його витівки були б до душі!
-  Якби  Гітлер  не програв свою війну, - скипів я, - ми б не швендяли по чорних
Конго.  Програли  всі,  хто  ставив  на Гітлера, не тільки я. Але я хоч живий, і
тому  шукаю  можливості  виплисти  знову...  Забудь,  що  я усташ! Вважай, що це
тільки  прізвисько!..  Справжні  усташі не блукають по Африці. Вони готуються до
повернення  не  тут.  І  вірять,  що  все можна повернути. А я не вірю. Я сам по
собі! Мені потрібні тільки гроші!
Я справді так думав. У мої роки не тішать себе ілю^ віями.
- Бабінго! - загорлав я. - Принеси пива!
Буассар  відкрив  ножем принесені пегрилем бляшанки, і ми мовчки випили. А потім
заговорили  про  роботу.  Без  патетики,  не наголошуючи на тому, що ми малинові
берети,  сині  гуси,  рейнджери  і як там іще? Ага - білі велетні! І зовсім були
заспокоїлися,  як  раптом  у  незримому, закритому непроглядним густолистим небі
пролунав  далекий  гул,  що  перейшов  у свист, він дедалі дужчав, і ми мимоволі
звелися,  намагаючись  зрозуміти,  чий  це  літак витягує свою останню, лебедину
пісню.  А  потім гримнув вибух. Луна довго проривалася до нас через глуху ковдру
джунглів.
- Хтось із верхніх, - зазначив француз. - Я ніколи їм не заздрив.
Але  я не чув Буассара. Мене вразив Ящик, що кулею вилетів із свого намету. Його
плоске  сіре  обличчя заціпеніло від жаху. “Боягуз! - вирішив я. - Що з того, що
він уміє володіти своїм кулеметом? Все одно - боягуз!”
- В машину! - гаркнув, вискакуючи з палатки, капрал.
Ретельність - це теж входить у нашу роботу.
За п’ять  хвилин усі ми, окрім Ящика, що лишився з бабінгою в таборі, сиділи в джипі.
Запізнившись, голландець штовхнув Буассара, і той вилаявся.
Джип  плигав по слоновій стежці, а ми вголос гадали: матимемо що-небудь від цієї
вилазки  чи  ні?.. Врятувати пілота - за це належала чимала премія... Ну, а коли
там  самі  трупи,  завжди  знайдеться  щось  у  їхніх кишенях. На цих справах ми
розумілися.  Врешті,  не  діляться  один  з  одним тільки живі. А мерці з живими
завжди готові поділитися по-братськи...


II. ПЕРЕВЕРТЕНЬ

Підплигуючи на дутому сидінні, капрал запитав:
- Ван-Деєрт, навіщо тобі малокаліберна?
- Згодиться... - погладивши дебелою рукою бороду, процідив голландець. 
Коли  він так мружив оні, щоки його, неприродно червоні, яблуками випиналися над
темним заростом. Не знаю, скільки голландцеві було років, але на здоров’я він ніколи не скаржився.
Миль  за шість від табору ми побачили зависле над дорогою, готове впасти дерево.
Мабуть, у всіх майнула думка - сімбу...
-  Стовбур  наскрізь  прогнив, тримається на самих ліанах, - невпевнено зауважив
Буассар. - Такі можуть звалитися самі...
Капрал недовірливо пирхнув.
Витягнувши  шиї, ми намагалися розгледіти, що там, на перекритій ділянці дороги?
І,  ніби  допомагаючи  нам, пробився крізь хащі несподіваний дивний відблиск, як
від блискавки або заграви.
- Я щось бачу! - сказав новачок Шлосс.
Узявши  автомат,  він  розсунув кущі і зник у гущавині. Шлосс був новачком, йому
треба  було  утверджуватися. І, закуривши, ми чекали німця, стиха перемовляючись
про  те,  з якою страшною силою врізалися в землю ті, згори, і як жадібно вогонь
розкурив  довгу  дюралеву  сигару літака... Зрештою у тих, згори, все кінчається
швидко,   а  ось  легіонер  Андерсон,  вскочивши  в  пастку,  поставлену  сімбу,
відстрілювався годин п’ять, знаючи, що до нього вже ніхто не проб’ється...  Коли  джип,  ревучи, підплигує на дорозі, коли у твоїх руках трясеться
смертоносний  автомат,  все  здається доволі простим. Та коли тебе обступає тиша
джунглів  і  ти  не  знаєш,  звідки  безшумно  вилетить отруєна стріла, нерви не
витримують.  Я  навіть  свій  “вальтер”  калібр  7,65 намагаюся в таких випадках
тримати прямо в кишені...
Нарешті ми почули з гущавини голос Шлосса:
- Капрале, я знайшов негра!
- Убий його, Шлосс!
-  Зачекай!  - крикнув голландець і, підхопивши малокаліберку, пірнув у зарості.
Ми почули, як він сказав:
- Я покажу тобі, як це треба робити... - і додав щось нерозбірливе.
За   хвилину   ми  почули  глухий  постріл,  але  ні  німець,  ні  Ван-Деєрт  не
повертались. Капрал сів за кермо, і кивнув мені:
- Поквап їх, Усташ!
Я ступив по слідах голландця, розсунув густе, поїдене комахами лййтя і завмер.
По-перше,  я  побачив  негра...  Це  був  маленький,  дуже  худий  і дуже чорний
хлопчисько.  Він стояв на колінах, сховавши обличчя в долонях, але зовсім не від
страху чи поштивості перед голландцем, що стримів над ним, як плямиста вежа...
По-друге,  я  побачив  дивну істоту, якусь бородавку, пухлину, потворний наріст,
що  обліпив  трухлі  залишки  пенька... Саме над цією горбистою брунькою і стояв
негр,  а  сама  вона,  хоч  і не рухалася, викликала дивне відчуття - щось у неї
всередині,  під майже прозорою оболонкою, весь час здригалося, мінилося, хоча, я
в  цьому  і  на  Біблії  можу  поклястися,  найбільше  вона скидалася якщо не на
бородавку  дюймів  тридцять  у  діаметрі,  то  на  прозорий  пухир з киселем, це
точно!
По-третє, навіть натяку на розбитий літак ніде не було,
Ван-Деєрт підняв малокаліберку і вистрілив.
- Я ж влучив? - здивовано запитав він.
- Я не чув...
Голландець  вистрілив знову. Але ми не помітили, щоб ця жаба без очей і рота, ця
дивна  драглиста медуза якось зреагувала на постріл. І ще: коли з такої відстані
куля влучає в ціль, звук удару ні з чим не сплутаєш...
Присівши, я придивися.
Не  страх  і  не  гидливість,  а  якесь  інше,  складніше і ще не зрозуміле мені
почуття   викликала  ця  істота.  І  щось  у  ній  під  напівпрозорою  оболонкою
відбувалося:   спалахували,   розпливалися,  преміщувались  і  згасали  райдужні
невиразні плями. Здавалося, ця химера ось-ось змінить свій вигляд.
- Перевертень! - гмукнув голландець.
-  Що  б там не було, нам пощастило! Перший-ліпший музей купить нашого звіра, не
вагаючись.  Про  таку  штуку, як наш перевертень, я ніколи не чув. Можливо, тобі
доводилося щось таке бачити?
- Я всяке бачив... - невпевнено промовив Ван-Деєрт.
- Ну, гаразд. Ходімо! Я заберу перевертня, а ти кінчай з негром.
- О’кей! - відповів Ван-Деєрт, і раптом загорлав: - Де негр?!
Поки  ми  займалися  перевертнем,  негр  утік.  Шукати  його було безглуздям, і,
вилаявшись, ми попрямували до джипа.
Вага перевертня явно не відповідала його об’єму.  Всякий  інший  вантаж  такої форми, але нормальної ваги, я б під пахвою не
втримав.  А  перевертень  був  спокійний,  не  пручався,  не булькав, висів собі
лантух  лантухом,  і  я  легко  дотяг його до машини й так само легко пожбурив у
багажник.
- М’який! - ткнувши пальцем у перевертня, зазначив Буассар.
-  Я  тричі  стріляв у нього, - здивовано заперечив голландець, - але чи то кулі
відскакують  від  нього,  чи  проходять  наскрізь,  не залишаючи слідів... Усташ
підтвердить.
Я кивнув.
Ми полізли в машину, і раптом Буассар запитав:
- А німець?
Ми перезирнулись.
- Буассар, Ван-Деєрт, Усташ! - наказав капрал. - Прочесати місцевість!
Кволість,  що здолала нас нарешті, де й ділася. Розсуваючи листя дулом автомата,
я крикнув:
- Шлосс!
І почув осторонь крик Буассара, а потім і гучний голос голландця:
- Шлосс!
Несподівано  переді  мною  відкрилася галява, оточена1 деревами, обтягнутими, як
маскувальною  сіткою,  ліанами.  Ступивши  крок, я відчув небезпеку і миттю, без
роздумів,  упав  у  траву.  Кулі, випущені з автомата, зрізали наді мною шорстке
листя.  По  характеру  черг  я  зрозумів,  що  стрілець  не  зупиниться, доки не
спорожнить обойму.
Так і сталося.
І відразу ж у моє плече тицьнувся голландець.
- Сволота! - вилаявся він. - Цей божевільний збере сюди всіх навколишніх сімбу!
- Про кого ти? - визирнув із кущів Буассар.
- Про німця. Бачиш, він з’їхав з глузду.. 
Буассар покликав:
- Шлосс!
Відповідь вразила нас: Шлосс плакав!  Це  було  справжнісіньке  ридання,  голосне,  невтішне...  Та  коли  я  хотів
звестися,  перейти  галяву,  куля  вдарила в стовбур майже над моєю головою. Від
здивування у мене очі рогом полізли.
-   Він   збожеволів,  -  впевнено  сказав  голландець.  -  Нормальний  легіонер
перезарядив  би  автомат.  Чи  довго на пістолеті протримаєшся?.. До того ж... Я
бачив  таке в Індокитаї. Коли людина збирається вбити і не сміється при цьому, а
плаче, - добра від неї не жди!
Ван-Деєрт відкотився вбік і підтяг до себе автомат..
- Ти вб’єш німця? - здивувався француз.
- Навіщо нам божевільний?
- Але ж ми не знаємо, що з ним сталося.
Поки  вони  сперечались,  я підповз до величезного, потворно покрученого дерева,
вкритого,  мов  килимом,  епіфітами,  і,  звівшись,  зиркнув  туди, де, за моїми
розрахунками, мав бути Шлосс.
Неприродно  блідий,  він  сидів,  обіпершись  об  дерево, витягнувши перед собою
довгі  ноги  у  важких  армійських  черевиках, метрів за сім від мене, і я чітко
побачив,  як  по  його  неголених  щоках котяться великі сльози. При цьому Шлосс
невпевнено,  наче  зриваючи  з  очей  незриму павутину, водив по обличчю широкою
долонею.
- Шлосс! - покликав я.
Шлосс  повернувся  (надто  швидко  для людини, яка плаче!) і вистрілив. Скалка з
розщепленої  гілки  подряпала  мені  лоба.  Але  диво!  Я міг поклястися - Шлосс
стріляв швидше на голос... Він не бачив мене!
- Шлосс! - знову погукав я, ховаючись за деревом.
У  відповідь  три  постріли.  Але  тепер  я знав, скільки куль залишилося в його
пістолеті,  і,  гукаючи  німця,  змусив  його розстріляти всю обойму. І тоді, не
ховаючись, підійшов до Шлосса і забрав у нього зброю.
Німець  не  чинив опору, опустив голову і, не встаючи, наче змирившись із долею,
заридав  ще  голосніше. Зламавши гілку, я помахав нею перед самим його обличчям,
та  Шлосс,  здається,  і цього не помітив, хоча очі його були широко відкриті, а
зіниці розширені, наче він наковтався атропіну.
- Я ж казав, треба його пристрелити, - озвався Ван-Деєрт.
Буассар  відштовхнув  голландця  і  допоміг  німцеві  звестися.  Удвох ми вивели
Шлосса на дорогу і посадили в джип. Голландець гмукнув:
- Ну, чого з ним панькатися? Він же ні слова не розуміє!

“Бидло!  - подумав Буассар про Ван-Деєрта. - Він бидло, цей голландець. Я ніколи
таким  пе  довіряв, я ніколи не ставив таких у прикриття... Якщо ставити таких у
прикриття,  багато не зробиш... Ось хоча б тоді, кілька років тому, в Індокитаї,
коли  я залишився в таборі Тана сам... За колючим дротом іще йшла перестрілка, а
біля  входу  димів  підірваний танк. І я залишився сам, якщо не вважати сержанта
Лоренса,  що й помітив, як жовтий снайпер взяв мене на мушку. Лоренс помирав, та
в  нього  вистачило  сили натиснути па гачок. Власне, на це пішли всі його сили,
але  снайпера  він  зняв. Я довго потім думав - навіщо Лоренс це зробив? Адже ми
гризлися  з  ним  за  кожен  долар,  за  кожну  бляшанку  пива...  Та, побачивши
снайпера,  Лоренс його зняв. Він, напевне, думав про себе, сподівався, що я його
витягну, вважав, що я, Буассар, його прикриття...
Так,  прикриття!  Тільки  в  це  нам  слід  вірити!..  А  голландець  не прикрив
Шлосса... Це треба запам’ятати  і  не  стирчати  поруч з Ван-Деєртом. Він - ненадійне прикриття... Я свої
висновки зробив і тепер покладатимусь на Усташа або на Ящика...”
У  Буассара  відлягло  від  серця:  ще раз за дике, сповнене пригод життя смерть
обминула його і звалилась на іншого...
“Це  справедливо,  -  підсумував  Буассар.  -  Я  ще  молодий.  Я можу сміятися,
добувати долари. І я ще не белькочу, як цей німець, і не скиглю сльозливо!..”

Коли капрал вивів джип із чагарів, Буассар штовхнув медге ліктем:
-  Якщо  ми й справді зможемо продати цього звіра - нам поталанило. Треба тільки
не   розпускати  язики,  бо  ще,  чого  доброго,  цей  перевертень  охороняється
яким-небудь  міжнародним  закопом...  -  І  здригнувся:  -  Що  це із Шлоссом?..
Шлосс!.. Капрале, зупини джип!
Капрал  різко  загальмував. Німець ткнувся головою в спинку переднього сидіння і
захрипів.  Голландець  ззаду сильними короткими руками задер угору круглу голову
німця  і  спробував  його  напоїти. Але марно - німець не розтис щелепи, і очі в
нього були вже розширені, неживі.
-  Мені  це  не  подобається, - похмуро заявив Ван-Деєрт капралові. - У джунглях
багато поганих хвороб. Не варто везти німця в табір.

...Тільки  покидавши  лопати в машину, ми отямилися. Шлосс лишився в джунглях, в
пухкій  масній  землі,  як  лишалися  до  нього  інші,  і  це  на  всіх подіяло.
Зрозумівши наш стан, капрал наказав:
-  Тут  поблизу  є  селище. Ван-Деєрт, сідай за кермо, жени просто до нього! - І
повернувся до нас: - У кого є віскі?
Буассар  мовчки  дістав  фляжку, загорнуту в пальмовий листок. Ковтнувши, капрал
передав  її  мені,  я  -  французові. Розбухлі від гарячої вологи, дерева мертво
височіли  над  нами.  Навіть  промені  сонця,  що  зрідка  пробивалися згори, не
оживляли завмерлий, просяклий гнилизною і пріллю частокіл.
Години  за  дві  ми  підкотили до гостроверхих халуп, що ховалися під банановими
деревами.  Олійні  пальми, окреслюючи периметр широкої галяви, стояли чорні, мов
із  сажі.  Жителі  поселення, капрал це знав, підтримували режим Чомбе, та, коли
худющі  препаскудні  псиська.з  відстовбурченими, як у гієн, вухами кинулись під
колеса джипа, мимовільно ми схопилися за автомати.
- Союзнички... - пробурмотів Ван-Деєрт. - Вони такі ж сімбу, як і всі чорні.
Вождь,  одягнений в приношений піджак і старі штани - символ достатку і влади, -
зустрів  нас  біля  порога  халупи.  Та в халупу ми все одно не пішли б - звідти
тхнуло  прогірклою  олією,  якою  натираються чорношкірі. Плоскі щоки і відвисла
нижня губа вождя виражали байдужість і презирство...
-  Джамбо!  -  привітав  вождя  капрал.  -  Помер  білий. Він зустрів у джунглях
чорного.  Ми  працюємо  на Моїза Чомбе і хочемо знати, чому померла біла людина.
Ти знаєш закон, - скажи!
Вождь помовчав, потім тричі вдарив у долоні.
На  цей  сигнал  вилізли  на  курний  майдан  десятка  півтора  старих  жінок  і
чоловіків,  згорблених, висушених сонцем. З переляком і подивом вони позирали на
нас, відразу опускаючи очі долу.
Капрал заперечливо хитнув головою:
- Ні. Чорний був молодий. Вождь ще раз плеснув у долоні.
До  натовпу  приєдналося ще кілька виснажених голодом чоловіків. Жебрацьке, голе
як смерть село...
Вождь поглянув на капрала, і капрал знову заперечливо похитав головою.
Скоряючись  сигналу  вождя, з крайньої халупи, найбільше занедбаної, виповзла на
світ  страхітливо  древня,  кістлява,  скарлючена стара. Маленька гола голова її
тремтіла,  шкіра  була вкрита блідими плямами. А може, вона чимось натерлася, не
знаю...
Глянувши на вождя, стара хижо кивнула чорною головою.
Вождь відповів тим же.
Розставивши  ноги,  пригнувшись  майже  до  землі,  нашіптуючи  невиразні слова,
водячи  пронизливими,  що  не  втратили  блиску,  глибоко  запалими очима, стара
увійшла  в  коло.  Хтось  подав  їй  довгу гнучку лозину. Опустивши її похило до
землі,  стара  завмерла, і вождь повільпо і ритмічно почав постукувати по лозині
маленькою  паличкою.  Гнітюче  відчуття  навалилося  на кожного присутнього, і я
побачив, як голландець обережно пересунув кобуру пістолета із стегна на живіт.
Вслухаючись  у  стукіт  палички,  чаклунка  прикипіла  поглядом до своєї лозини,
затисненої  в  непорушно витягнутих руках. Темп ударів паличкою по лозині дедалі
зростав.  Руки  й  ноги  старої  наче задубіли, вона напружилася, закотила очі й
почала  в  такт  бити  лозиною  і рукою по землі. Дикі корчі звели її тіло, вона
упала  на  бік  і  покотилася  в пилюці, не випускаючи лозину. Удар! Іще удар!..
Курява  летіла просто на негрів, але ніхто не ворухнувся, не відсунувся. І, коли
француз машинально ухопив мене за лікоть, чаклунка’,  вереснувши,  стрибнула  на  одного  з  негрів і з силою шмагнула його прутом.
Упавши обличчям в пилюку, нещасний прикрив голову тонкими худими руками.
Вождь байдуже змахнув куряву з піджака:
- Візьми! Він твій!
- Ахсанте! - подякував капрал. - Спасибі.
І, ошкірившись, ногою виштовхнув негра з кола.
- Кенда!
Негр не ворухнувся.
- Екокі то набакиса лісусу?
Тільки  тоді негр піднявся і, похитуючись, приречено побрів до нашого джипа мимо
племені, що зрадило його.
Поклавши руки на автомати, ми рушили слідом за ним.

Ми  майже  не  розмовляли,  стежачи за нашим бранцем. І тільки коли в таборі нас
зустрів Ящик, капрал гидливо наказав:
- Прив’яжи  негра  до  дерева,  бо  втече.  І  скажи  бабінзі,  щоб спиртне Шлосса було
поділено  на  всіх.  Хай  кличе  нас  обідати.  Ми  втомились. У цьому чортовому
кліматі втомлюєшся швидше, ніж будь-де...
Обідаючи, ми не могли не помітити, що бабінга наляканий.
- Ти чимось невдоволений? - на всякий випадок запитав капрал.
- Ні, бвана.
- То чому ти обминаєш його? - Капрал товстим пальцем ткнув у напрямку прив’язаного до пальми полоненого.
Бабінга злякано промовчав.
Споночіло.  Голландець розпалив вогнище. Буассар вивів джип на галяву і ввімкнув
фари.  Вмостившись на плащі, я смоктав пиво з бляшанки і чекав, що будуть робити
капрал та голландець.
- Помер білий, - сухо мовив капрал полоненому. - Ти про це знаєш.
- Ндіо, бвана, - слухняно згодився негр.
- Ти підстеріг білого в кущах і зробив з ним те, чого тебе навчили знахарі.
- Ні, бвана! - закричав негр.
- Ти хотів дочекатися нашого від’їзду і забрати собі тіло білого.
- Ні, бвана!
-  Я  можу  простити  тобі, - пообіцяв капрал. - Але, ти нам скажи, де ховаються
дівчата і жінки твого села. Ми - твої друзі, ми можемо подарувати тобі ніж.
- Ні, бвана! - закричав негр.
Я скривився. Буассар помітив це і штовхнув мене в бік:
- Ходімо!
Я вліз за ним у намет і засвітив ліхтар. Буассар розв’язав рюкзак німця.
-  У нас із ним один розмір, - заявив він. - Я беру сорочки. Тобі щось потрібне?
Бери!
Я взяв ніж. Добрячий, круппівської сталі.
Грошей  у  німця  було  небагато. Щось близько трьохсот конголезьких франків. Ми
поділили їх порівну.
З бокового, обшитого целофаном клапана Буассар дістав цупкий папір:
- Ну й новачок! Він тягав із собою угоду. Не зберігав її в банку!
І при світлі ліхтаря вголос прочитав:
- “Документ про зарахування на службу особи, зв’язаної  угодою  з  Демократичною  Республікою  Конго... Між урядом Демократичної
Республіки Конго, представленому прем’єр-міністром  Моїзом Чомбе з. одного боку, і паном Т. Ф. Шлоссом з другого боку,
що надалі іменується “Особа, зв’язана угодою”, укладається такий договір...”
Француз сьорбнув пива і читав далі:
- “Стаття перша. Особа, зв’язана угодою, зобов’язується нести службу як волонтер. Функції, що виконуватиме Особа, зв’язана угодою, не обов’язково повинні відповідати згаданій вище повинності...”
- Це так, - підтвердив я.
-  “Стаття  друга.  Дана угода укладається терміном на шість місяців і може бути
продовженою  автоматично,  якщо  не  надійде повідомлення про анулювання її, яке
має бути пред’явлено Особі, зв’язаній угодою, за тридцять днів до закінчення даної угоди”.
- Це так.
- “Стаття третя. Щомісячний оклад Особи, зв’язаної  угодою,  виражається  в зазначених нижче сумах (у конголезьких франках):
волонтер  -  41  148,  унтер-офіцер  -  49  928,  фельдфебель - 66 438, молодший
лейтенант  -  99  662,  лейтенант - 105 642, капітан - 126 236, майор - 148 321,
підполковник  - 177 321. Виплата окладу приводиться щомісячно і наперед. Щорічне
підвищення - 3,5 процента”.
- Все так!
-   “До  основного  окладу  додаються  надбавки  для  сімейних  (у  конголезьких
франках):  дружина - 9 975, дружина і одна дитина - 15 964, дружина і двоє дітей
-  22  343,  дружина  і троє дітей - 29 518, дружина і четверо дітей - 37 889, з
надбавкою понад це по 8 381 конголезький франк за кожну дитину”.
Буассар реготнув:
-  Якби  я  одержував  надбавку  за  кожну  свою  дружину, то ніколи не був би в
накладі!
І читав далі:
- “Якщо Особа, зв’язана  угодою, не влаштована в готель чи урядовий будинок для приїжджих, то вона
має  право на квартирні, відповідні її посаді, а також добові - 938 конголезьких
франків  на  добу,  і  одержує ресторанну надбавку - 526 конголезьких франків...
Якщо Особа, зв’язана  угодою,  перебуває в небезпечній зоні, вона має право на щоденну надбавку
за ризик у сумі 2345 конголезьких франків”.
- В Конго немає безпечних зон...
- “Стаття п’ята. На випадок смерті Особи, зв’язаної  угодою,  правомочним  родичам  жертви виплачується 1000 000 бельгійських
франків.  Ця  сума податками не обкладається і ніяким стягненням не підлягає. На
випадок  поранень  з  наслідками  повної втрати зору, ампутації чи повної втрати
функцій  обох  рук,  обох  ніг,  або  ж  однієї  руки  чи  однієї  ноги,  повної
інвалідності  чи  невиліковного  психічного  захворювання,  що робить неможливою
всяку роботу, Особі, зв’язаній  угодою, виплачується 1 000 000 бельгійських франків. Ця сума податком не
обкладається   і  ніяким  стягненням  не  підлягає...  Для  постійної  часткової
інвалідності  встановлюються такі відшкодування: на випадок повної втрати, тобто
ампутації,  правої  руки  -  75  процентів,  лівої  руки - 60 процентів, правого
передпліччя  -  65  процентів, лівого передпліччя - 55 процентів, правої кисті -
60  процентів,  лівої  кисті  - 50 процентів, ступні - 40 процентів, стегна - 60
процентів,  ноги  - 50 процентів, великого пальця правої руки - 20 процентів...”
-  Буассар  позіхнув  і  читав  далі:  -  “Для  лівші,  при умові, що заява була
зроблена  ним  до  поранення,  оцінки,  встановлені для правої руки, автоматично
переносяться  на  ліву.  За  всі  поранення,  наслідком  яких стала постійна або
тимчасова   інвалідність   усіх   інших   органів,  крім  перелічених,  належить
відшкодування,  що  визначається  аналогічно  до  установлених  вище умов... Від
імені Демократичної Республіки Конго - прем’єр-міністр Моїз Чомбе. Особа, зв’язана  угодою,  -  пан  Т.  Ф.  Шлосс,  волонтер.  Сімейний  стан - неодружений.
Поточний  рахунок  у  закордонному  банку  -  Солсбері,  15  067  111. Нормально
користується правою рукою”.
- Давай угоду, - сказав я. - Передам капралові.
І,  вилізаючи  з  намету,  вперше  раптом  подумав,  що кожен із нас, волонтерів
Іноземного легіону, по суті, оцінений по частинах.
Чортова уява!
Я  зненацька  уявив собі тушу легіонера, акуратно оброблену вмілим роботодавцем.
На  кожному  шматку  почеплена  бирка  з  ціною  - в бельгійських і конголезьких
франках... Годі!.. Врешті ми самі прийняли гру, а кожна гра має свої умови...
Кинувши  капралові  папери Шлосса, я пройшов до польової кухні, біля якої чимось
займався схожий на могутнього бородатого чаклуна голландець.
Вода в казані кипіла, і в ній спливало і знову тонуло щось кругле, чорне.
-  Долари,  -  підморгнув Ван-Деєрт. - Американські пілоти з бананів Сікорського
дають п’ятдесят доларів за череп негра з кульовим отвором.
- То ось чого ти тягаєш з собою малокаліберку...
-  Бельгійський карабін, я не кажу вже про автомат, залишає дуже великий вхідний
отвір, - реготнув голландець.
“Недарма  нас  оцінюють  на  франки,  -  подумав  я.  - Іншого підходу й бути не
може...”
Нерви...  Не витримують нерви... Інакше чого б це мене почало раптом морозити?..
Я  ж  бо  й  раніше  знав, що на кожного з нас у якійсь із країн, де ми залишили
слід, готовий зашморг або куля. Але раніше мене це менше обходило... Нерви...
Та  хай  йому чорт! Живуть же такі, як я, в Аргентині, в Парагваї, в Бразилії...
І  непогано  живуть!  І совість не примушує їх не спати ночами! Чим же я гірший?
Адже  я  теж  хочу  померти  у  власному  ліжку,  в  чистій  постелі,  на  білих
простирадлах,  а  не  в  джунглях,  задихаючись у судомах, як пан волонтер Т. Ф.
Шлосс,  і  не  в зашморзі югославів, як деякі з колишніх моїх друзів-усташів, і,
звичайно, не від руки божевільного месника, що запам’ятав таких, як я, з днів останньої великої війни...
Я  повинен  виринути!  Виплисти!  Все інше - дурниця! Я повинен вхопити своє від
конголезьких  і бельгійських франків, які падають з рук Чомбе! Вони мені неабияк
придадуться,  ці  франки,  у  майбутньому  моєму спокійному, щасливому житті. Ця
робота, мій легіон - останній шанс. Другого вже не буде!
“Ну,  а  оскільки  це останній шанс, - сказав я собі, - використовуй його на всі
сто процентів! Інакше навіщо було за нього хапатися?”


III. ОТРУЙНИК БАБІНГА

Я прокинувся не виспавшись, розбитий, і француз змусив мене показати язик.
-  Я так уже втрачав друзів, - сказав він, - в Індокитаї. Ні з того ні з сього у
них  раптом жовтів язик, розривалася від болю голова, очі починали світитися, як
у п’яних  орангутангів.  Якщо  не  проковтнеш  оце,  -  він  витяг  з кишені слоїк з
таблетками, - я не поставлю на тебе і конголезького франка!
Лихоманило.  Крутило  кожну  кісточку.  Я  ніяк  не  міг щось пригадати. Важливе
щось... але що? Думки хаотично роїлися в голові і не бажали пов’язуватися одна з одною.
- Ти нічого такого не відчуваєш? - запитав я.
-  Ні!  -  зареготав  Буассар.  - Якщо сімбу не спустять з нас шкіру, я і завтра
нічого  такого  не  відчую, бо стежу за собою, - і, підморгнувши, він проковтнув
жовту таблетку з того ж слоїка.
- Ким був твій батько? - несподівано запитав я.
-  У  мене не було батька. З такою жінкою, як моя мати, ніколи не вживався жоден
мужчина.  Та  я  не  засуджую  її.  Я взагалі нікого не засуджую. Хоча б тому, -
знову підморгнув він, - що кожного з нас хтось напевне засуджує, це точно.
Слова  француза  зачепили  за живе, і весь цей довгий і задушливий день я не міг
позбутися  спогадів про той папір, на якому колись чорним по білому виведено, що
я,  хорват  Радован  Мілич, активний член усташської організації, співробітник -
одного  з  підрозділів  СС,  за  зраду  батьківщині  засуджений  до страти через
повішення...  Через  повішення!..  Так  вирішили  ті,  що перебудували Балкани і
ввели Хорватію до складу Югославії, країни, відомої мені тільки зі слів.
Буассар визирнув з намету і сказав:
-  Сніданок зіпсований. Подивись на капрала. Коли він кривиться і тре скроні, це
значить  -  він не в гуморі. Не так уже й весело повідомляти про свої втрати, не
показуючи при цьому втрат ворога.
- Помовч!
Та Буассар не вгавав.
-  Може,  думаєш,  наш капрал - герой і безсребреник?.. Помиляєшся... Я не люблю
говорити  про  начальство  погане,  але  я  бачив, як наш капрал припинив бій на
озері Альберта тільки тому, що чек на п’ятсот  конголезьких франків розмок у його кишені від поту. Якраз тоді спровадили
на той світ Леслі Тортона.
Я пам’ятав Леслі Тортона.
Якщо  Ван-Деєрт  і  я  прибули  в  Конго із Стокгольма, то Тортон і Буассар - із
столиці  Південної  Родезії,  де  працювали  в  одному з нічних барів у кварталі
Хетфілд. Хтось порадив їм сходити в будиночок під вивіскою: “Лікар-дантист, приймає щоденно”.  У  приймальні  цього  дантиста  юрмилися  превеселі хлопці з міцнющими, як у
акул,  зубами.  Худорлявий чоловік в золотих окулярах із задоволенням відповідав
на їхні запитання. Наприклад:
- Як щодо надбавки за ризик?
- Вона входить у встановлену платню,
- А чи можна отримувати гроші не в конголезьких франках, а в справжній валюті?
- Третина суми перераховується в банки Солсбері у фунтах стерлінгів.
Тортона  і  Буассара це влаштовувало. Тільки шлях Тортона виявився недовгим - на
озері  Альберта,  там,  де  капрал  припинив  бій  через розмоклий у кишені чек,
Тортон дістав кулю в спину...
- Чого вони метушаться? - зацікавився француз, знову визираючи з намету.
-  Перевертень!  - похмуро відказав голландець, підійшовши до нас. - Перевертень
виліз  із  багажника  джипа,  зробивши  діромаху в металевому днищі, і перепиляв
ведучу  вісь майже наполовину. Можна подумати, у нього є автоген... Капрал шукає
винуватця... Здається, ти, Усташ, засунув перевертня в багажник?
Не відповівши, ми з Буассаром вилізли з намету.
- Якого дідька! - загорлав капрал. - Нас виріжуть, а ви даватимете хропака?
Буассар нерозуміюче знизав плечима.
- Гляньте на машину!
У  днищі  джипа  зяяла  кругла дірка а рівними, наче оплавленими, краями. І вісь
було зіпсовано майже так само. Але хто й чим це міг зробити?
Я глянув на француза, він знову знизав плечима:
- Переходимо в піхоту... Як це ти, Усташ, умудрився?
Я вилаявся.
Перевертень  лежав  поряд,  у  траві,  куди  випав крізь дірамаху. Трава під ним
почорніла  й  пожухла. Оболонка перевертня здавалася темною, майже зроговілою, і
не  було  навіть  найменшого  натяку на пащу чи очі. Лантух лантухом, наповнений
дивним слизом... Як він міг прогризти метал? І взагалі - чи жива це істота?
Наче  відчувши  нашу  недовіру,  перевертень  ледь здригнувся, ворухнувся, і під
його оболонкою знову запульсували, розпливаючись і змішуючись, сірі плями.
- І що може така твар? - здивувався Ван-Деєрт.
-  Прогризати  дірки  в  металі,  і  то краще за іржу! - вилаявся капрал. - Коли
подамося  в музей, ти, Усташ, особисто потягнеш цю тварюку на руках, інакше вона
знову нам напаскудить!
Я не відповів.
У  перевертні  справді  крилося  щось  незвичайне. Яку кислоту, з яких органів і
скільки її треба випускати, щоб з’їсти  металеву  пластину?..  Я подумав про кислоту, бо нічого іншого в голову не
прийшло...  Нахилився... Перевертень чимось раптом нагадав медузу, і я уявив, як
кілька  таких  тварюк,  повиснувши  з гілок, можуть лякати негрів своїми дивними
переливами...  Недарма той чорний у кущах стояв перед перевертнем на колінах, не
помічаючи ні мене, ні голландця...
- Мніама мполе, - мовив я бабінзі. - Миле звірятко... Ти бачив тут таких?
- Ні, бвана.
Ван-Деєрту це не сподобалося.
- Нендо зако! - гаркнув він, і бабінга слухняно відступився.
Я  став  так,  щоб  затулити  сонячний промінь, який падав на перевертня, і той,
відчувши  тінь,  повільно,  невагомо,  як  на  повітряній  подушці, змістився на
освітлене місце.
-  Пограйся, пограйся... - забурчав капрал. - А потім збери речі! Прогуляєшся до
табору  майора Мюллера. Сам! Приженеш джип із запасними частинами! - І розлючено
копнув спущений скат: - Без машини ми тут у пастці!
Поки я збирався без усякого на те бажання, легіонери ділилися враженнями:
- В Африці не може таке водитися!
-  В  Африці  водиться  і  не  таке!  Я  сам знав одного чоловіка, який бачив на
болотах Уганди створіння завбільшки із слона, але без хобота і...
- ...з трьома правими йогами! - насмішкувато підсумував Ван-Деєрт.
-  Кислота! - констатував капрал. - Таке можна зробити тільки кислотою! Автогену
навіть у негрів нема. Ця тварина, напевне, й мочиться кислотою!
-  Послухайте! - загорлав Буассар. - А на дотик ця скотина холодна, як могильний
камінь!
- Може, він здихає?
- Та ні, йому бракує сонця. Ви застуєте. Йому, мабуть, треба багато тепла!
- А може, він харчується повітрям! У нього ж нема ні рота, ні зябер!
-  Угу!  -  гмукнув  Ван-Деєрт.  -  Скажи,  Буассар, що це взагалі не тварина, а
рослина.
-  Досить!  -  наказав капрал. - Трясетесь, наче знахарі над дохлим пацієнтом...
Якби  я  не  сподівався  збути  цю скотину за долари, я б її на місці розпанахав
ножем.
- Я стріляв у перевертня... Марно!
Та капрал не став вислуховувати голландця. Крикнув:
- Усташ! Іди сюди! І ти, Ящик!
Ми   знову   зібралися   навколо   перевертня.   Я  з  надією,  що  моя  подорож
відкладається,  Ящик  з  недовірою,  решта  -  очікуючи.  З  надмірною увагою ми
вслухалися в розмову капрала і Ящика. Говорили по-італійськи.
-  Такого  звіра,  -  переклав  капрал, - можна віддати за десять тисяч доларів.
Ящик у цьому переконаний. А він на таких справах розуміється.
- Звідки?
Капрал з презирством глянув на Буассара:
- Раз я сказав, значить, так воно і є!
- Так, капрале!
Мені  знову  стало  погано.  Біль  різко  ударив  у скроні й потилицю. Мабуть, я
похитнувся,  тому  що  Буассар  непомітно  підштовхнув  мене  ліктем і кивнув на
намет. Я слухняно побрів туди.
Біль  напливав  хвилями, раптовий, млосний. З мене зійшло сто потів, і я вицвів,
як  дохлий  негр, що пролежав три дні на сонці. Тільки під вечір біль зменшився.
Я навіть задрімав. Прокинувся від пістолетних пострілів.
Коли  ми  оточили намет капрала, - стріляли в ньому, - капрал лежав на спальному
мішку долілиць, заткнувши вуха пальцями. “Вальтер” валявся поряд.
- Викиньте цю тварюку! - прохрипів капрал. - У мене лопнуть вуха!
- Але ж тут нікого нема! - озираючись, заперечив француз.
- Є, хай йому біс! Є!
І  тут  Ван-Деєрт  витяг  з-під  запони  кажана.  Його  шкіряні  брижуваті крила
здавалися  прозорими,  на  потворній  мордочці  застиг сардонічний усміх. Капрал
зіщулився.
“Невже вона, ця миша, могла налякати легіонера?” - вражений, подумав я.
-  Збожеволіти  можна!  Ця тварюка свистіла, як паровоз! - з полегкістю звівся з
мішка капрал.
- Але ж ми нічого не чули! - повторив Буассар.
- Ви взагалі ніколи нічого не чуєте! - гримнув капрал. - Ідіть геть!
- Але, капрале...
- Ідіть геть!

“На  них  можна  тільки  кричати,  -  подумав капрал. - Добре, що цей нестерпний
свист  зник...  Але звідки такий безпричинний страх? І чому ніхто нічого не чув,
а  я  все-таки  чув  свист і відчув болісний страх? Нерви, - вирішив капрал. - У
мене,  колишнього  офіцера  рейху,  здають нерви... Я не повинен розкисати, наче
якийсь слов’янин!”
Капралова  рука намацала пошарпану газету... “Ось вони, мої ліки, - подумав він.
-   Мої   ліки   від  усіх  хвороб!  Моє  повернення  в  Європу,  що  б  там  не
відбувалося...” Він, капрал, напам’ять знав замітку, що повідомляла: “Гуго Ройтхубер мертвий!”
“Ройтхубер   -  це  я,  -  сказав  собі  капрал.  -Ніхто  не  знає  цього  мого,
справжнього,  імені.  Його  знали  тільки  до  1945  року... “Понад вісімнадцять
років,  - нагадав собі текст замітки капрал, - розшукується як воєнний злочинець
Гуго  Ройтхубер,  виконавець  варварських  акцій  по  знищенню мирного населення
Франції,  Данії і Голландії. Міжнародний військовий трибунал у Нюрнберзі засудив
Гуго  Ройтхубера  заочно  до  страти.  Гуго  Ройтхубера шукали в найвіддаленіших
закутках  земної  кулі,  насамперед  у Латинській Америці, але не знайшли. Днями
прокуратура   Франкфурта-на-Майні   сповістила  про  смерть  Гуго  Ройтхубера  і
припинення  його  розшуків. Рішення прокуратури грунтується на свідченнях людей,
які  стверджують,  що  Гуго  Ройтхубер  був убитий під час одного з бомбардувань
Берліна наприкінці.війни...”
“Ось  він,  сигнал  до  повернення!  -  подумав  капрал.  -  Зараз,  коли власті
поставили  на  мені хрест, я можу зняти з поточного рахунку в Солсбері зароблені
в   легіоні  гроші  й  повернутися  до  Європи.  Звісно,  під  чужим  іменем.  А
зовнішність...  -  Капрал неуважно провів рукою по обличчю... - Мене не впізнала
б  нині  й  рідна  донька,  якби  не  загинула  під  час  безперервних травневих
бомбардувань...
Гроші  -  ось  що  мені  зараз  потрібне!  Гроші!..  І... обережність! Величезна
обережність!..  У компанії покидьків він, Гуго Ройтхубер, колишній офіцер рейху,
повинен  вижити  і  стати на ноги... А далі - Швейцарія... Тиха ферма... Буковий
ліс... І ніяких пальм, обплетених канатами рудих ліан!..
Як  солодко  думати  про  повернення!  Нас,  колишніх  солдатів  рейху,  знищити
неможливо.  Іще настане наш час. Ми повинні зберегти духовну силу, щоб розпочати
все заново!.. Ми не слов’яни й не французи... Слов’ян  і  французів  ми  заганяли  у  товарняки і відправляли у велику Німеччину як
робочу худобу. Нічого іншого вони й не заслужили!”
Ця  думка  заспокоїла  капрала.  І  до  пізніх  сутінків  він  лежав  у  наметі,
посмоктуючи пиво з бляшанки, і до солодкого щему думав про Повернення...

Я прокинувся вночі. Прокинувся від різкого скрипучого болю в суглобах.
І француз не спав.
-  Голова репається, - поскаржився він. - Увімкни ліхтар. Подивись - мабуть, мій
язик теж обклало вапном.
Але його язик був чистий.
Заточуючись, я вибрався з намету.
Трава  ледь  сріблилася.  Крізь  віти,  переплетені  ліанами,  пробивалися зорі.
Далекі й чужі.
Я  раптом спіймав себе на тому, що думаю про зірки якось зовсім по-іншому, не як
завжди. Наче й сама ця думка була навіяна звідкись збоку...
Я прислухався.
У  джунглях стояла тиша. Навіть нічні птахи вмовили, і це ще дужче впевнило мене
в  тому,  що  біля наметів хтось причаївся, стежить за мною. Це було не відчуття
небезпеки,  ні,  -  натренована  людина таке відразу вловлює. Скоріше - відчуття
присутності... Але - кого?
У  неяскравому місячному сяйві я бачив кущі, намети, перехняблений джип, а потім
у траві зненацька майнув легкий відблиск, наче хтось там увімкнув ліхтарик.
Вихопивши  з-під  спального  мішка Шлосса ніж, я ковзнув у густу траву, інтуїція
підказала  мені,  що  поспішати не варто. Натиснувши кнопку ліхтаря, я зненацька
освітив підозріле місце.
Це знову був перевертень.
Він  лежав  поруч  із  джипом,  і трава навколо нього була чорною, наче її вибив
заморозок.
Присівши  навпочіпки,  я торкнув перевертня, і там, де мої пальці зачепили його,
народилося,  розшшвлося  під  прозорою оболонкою райдужне сяйво. Я натис дужче -
перевертень спалахнув весь, цілком, як гігантське радіооко.
Я відсахнувся.
Відчуття було таке, наче перевертень мені підморгнув.
“Це  ж  не  людина,  -  заспокоїв я себе. - Людина ходить на двох ногах, має дві
руки  і  навіть  голову,  байдуже  яку. А це просто лантух із слизом, хоч і може
калічити техніку...”
Я закурив. І тільки тепер з кущів висунувся Ван-Деєрт.
- Милуєшся? - запитав він.
- Ніяк не засну...
- Може, за мене відчергуєш?
Я усміхнувся і мовчки вернувся в намет...

А вранці всі прокинулися напівхворими. 
-  Мені  снилося,  -  поскаржився  француз,  -  що мене хотіли повісити... Може,
Усташ,  мене  й  варто  повісити,  але  навіщо  це  робити  у  сні,  коли людина
безневинна, як немовля?
Я не відповів, тільки стиснув міцніше губи.
Сідаючи за стіл, капрал похмуро запитав:
- Що ми їли вчора?
- А це треба запитати в негра, - зловісно кинув Ван-Деєрт.
- Бабінга, ти нічого не переплутав? - запитав капрал. - Ти не поклав у наше м’ясо якусь шкідливу траву?
- Ні, бвана! - негр злякано виструнчився. 
Та,  судячи  з  його  круглої,  лискучої  фізіономії, виспався він нормально. Це
відразу насторожило всіх.
-  Негри  тільки  й  чекають  нагоди,  щоб  нашкодити білим, - похмуро пробурчав
Ван-Деєрт.
- Заткнись! Зараз я говорю! - обірвав голландця капрал.
- Хіба я не дотримуюсь дисципліни?
- Коли говорю я, інші повинні мовчати!
- Слухаюсь, капрале!..
Ми  сиділи  в  затінку,  але  задуха  й тут була нестерпною. Кров лунко, болісно
пульсувала у скронях.
-  Ван-Деєрт!  - наказав капрал. - Вирушайте до табору майора Мюллера. Повідомте
його про те, що сталося, приженіть джип і прихопіть лікаря.
- Слухаюсь, капрале!
Занадто  твердими  кроками Ван-Деєрт пройшов до намету, зник у ньому і хвилин за
десять з’явився  в  повній  похідній  формі - малиновий берет, захисного кольору сорочка,
такі  ж  шорти  і  грубі солдатські черевики. Ми стежили, як повільно віддалявся
голландець, і в глибині душі заздрили йому...
“Між  іншим, - подумав я, - мені до табору не дійти. Капрал правильно вчинив, що
відмінив  свій  учорашній  наказ.  Я  надто  слабий,  мені важко навіть дійти до
столу...  Голландець міцніший, він добереться, він прижене джип... Саме машина і
лікар необхідні нам зараз...”
Мені  раптом стало моторошно від думки, що ця наша хвороба, напевне, продовження
історії,  яка  сталась  із Шлоссом. Адже ми так і не дізналися, від якої хвороби
він помер...
- Обід зварить Буассар, - похмуро мовив капрал. І покликав: - Негре!
Бабінга невпевнено наблизився до столу.
- У тебе не болить голова, бабінго?
- Ні, бвана.
- І суглоби не болять? І чуєш ти нормально?
- Так, бвана!
- Ти вчора поклав у м’ясо лісову траву. Тебе цьому навчили знахарі?
- Ні, бвана!
Капралова  рука  ковзнула  до  кишені,  але  негр виявився меткішим. Він кинувся
вбік,  до  джипа.  І  найдивовижніше  було  в  тому,  що  біг він через галявину
найдовшим, найнезручнішим шляхом, наче вирішивши обов’язково  перестрибнути  через  перевертня, що лежав у траві. Майже хвилину широка
негрова  спина  правила  за  ідеальну  мішень,  однак ніхто не вистрілив, навіть
капрал, хоча саме це він і збирався зробити.
Я  подивився  на  француза.  Той  відвернувся.  Ящик взагалі не підводив голови.
Тільки капрал ошелешено крикнув:
-  Негр  перетнув  галяву...  Він  не повинен був її перетинати... Чому ж він її
перетнув?..


IV. ЗОРЯНИЙ МІСІОНЕР

На жаль, це було не єдине запитання.
Найбільше  мене  тривожив  стан  Буассара.  Він  часто тер очі, швидко й химерно
посмикував головою, наче їй і справді набридло сидіти у нього на шиї.
- Що з тобою, Буассар? 
Він знітився.
-  Не хочеш казати - не треба! Але перестань крутитися і смикатись. У мене своїх
болячок вистачає. Дочекайся голландця, він прийде з лікарем. А найкраще - ляж!
- Я не можу лягти, - сказав Буассар приголомшено.
- Чому?
Він  не  відповів  і,  не  перестаючи  посмикувати  головою,  фальшиво  й високо
затягнув:
- “Місто застигло в очах, давай завоюємо собі нові землі!..”
- Зміни платівку!
Він слухняно виправився:
- “Ми карбуємо крок, ми хочемо прочесати дальні країни!..”
- Буассар!
-  “Вирушай-но,  хлопче,  -  він  дивився  на  мене  невидющим поглядом, нервово
посмикувався,  і  шрами  на  його  обличчі побагровіли. - Вирушай-но, хлопче, на
пошуки незнаної квітки в далекі краї, що лежать за океаном!”
- Заткнись, Буассар!
Пояснити таку незрозумілу поведінку француза тим, що він п’яний,  я  не міг. Алкоголь робив його просто дуже балакучим. Струснувши француза
за плечі, я гаркнув:
- Ну, кажи! Що з тобою? 
І тоді він сказав:
- Я осліп, Усташ!
- Ти мене не бачиш? - злякався я. - Зовсім не бачиш?
-  Бачу,  Усташ.  Та  мені  треба, щоб ти рухався або щоб я не стояв на місці...
Зрозумів?
- Ні.
-  Коли  все  стоїть  на  місці, я нічогісінько не бачу. Суцільний туман, навіть
сонце вгадую тільки через тепло...
- А потім?
-  Коли ти починаєш рухатися, то відразу виступаєш із цього туману! А зупиняєшся
хоч  на  секунду  -  тебе нема! - Буассар брутально вилаявся: - Ти не пристрілиш
мене, Усташ? Я був тобі добрим прикриттям!.. Як ти гадаєш, я осліп назавжди?
-  Побережи  нерви! - гмукнув я, заспокоюючись. - Таке буває. Напевне, бабінга і
справді підсипав нам у м’ясо якоїсь гидоти... Але це мине. Полеж. А я принесу тобі пива.
Здавалося,  ще  хвилина  -  і  француз  розплачеться. Я відразу згадав Шлосса...
Може,  і він зламався на тій же, що і в Буассара, хворобі?.. Але тоді... негр не
міг отруїти нас!
Підійшовшії  до  столу, я не відразу виклав новину Ящикові і капралові. Спочатку
придивився  і  лиш  потім,  не  побачивши  нічого  такого,  що могло б викликати
підозру, сказав:
- Буассар осліп.
- Осліп?!
-  Не  зовсім...  Наполовину... Але нас тепер троє, і, якщо бабінга приведе сюди
сімбу, нам капут.
Капрал вилаявся:
- Майор Мюллер правий. У цій країні насамперед треба повипалювати знахарів!
- Я думаю, цю хворобу нам підкинув не негр.
- Чого ти так думаєш?
-  Згадайте  Шлосса...  Схоже  на  те, що він нічого не бачив... І сталося це не
вчора.  Ми  їмо  з  одного  казана,  негр  не  міг отруїти тільки одну порцію...
Зрозуміло, чому Шлосс зламався - він втратив зір, а потім...
- Від сліпоти не здихають!
Але  капралові слова прозвучали непереконливо. Відкривши бляшанку, я відніс пиво
Буассарові, і в ньому якось відразу прокинувся поспішливий ділок:
-  Усташ, можна таку сліпоту вважати за повну втрату зору? Можуть мені виплатити
сто процентів?
- Можуть, - сказав я, і це Буассара втішило...

А  нудота  підкочувалася до горла і відпустила мене тільки надвечір. Зате раптом
прийшли запахи.
Я  звівся  -  обережно, боячись зайвих рухів. Головного болю не відчув, і навіть
налякався  - так добре себе міг почувати лише хворий!.. Та вигляд француза, який
і  в  сні  посмикував головою, пригнічував. Невже він і в сні змушений рухатися,
бідолаха?
І знову я відчув запахи.
Запахи...
Такого  зі  мною  ще  не  було.  Неначе  всі дерева, трави, речі почали виділяти
запахи!  Потягнувши  носом,  я  ввібрав у себе весь шал тропічної ночі - задуху,
вологу,  важкі запахи орхідей, плісняви, випарів... Ні, така чутливість не могла
бути нормальною!
Але,  думаючи  так,  я  не переставав жадібно “вслухатися” в запахи, вловлюючи і
розпізнаючи  все  нові  й  нові.  Незважаючи  на їхню жахливу різноманітність, я
вільно  відділяв один запах від іншого, навіть найслабшого... Ніби нове відчуття
у  мені  народилося.  І  в цьому відчутті тепер, коли переляк минув, не лишилося
нічого тривожного.
І  ще  я  відзначив, що бачу в пітьмі. Але бачу не зовсім звичайно. Наприклад, я
пам’ятав,  що відразу за наметом орхідея вдень світилася білими, як сніг, квітами. А
нині  ці  квітки  здавалися  мені  голубуватими. А сині й фіолетові ліани раптом
засяяли  жовтими плямами... Кожна травинка, кожен листочок випромінювали світло,
іскрилися,  наче  я  потрапив  у  незнайомий  мені світ, в якому речі жили своїм
особливим, відділеним від людини яшттям.
- Іди до нас, Усташ! - почув я голос капрала.
Він  сидів  з  Ящиком  біля  вогнища,  посередині  галяви.  Запах консервованого
розігрітого м’яса  різко  вдарив  мене по ніздрях, але я легко заглушив його, відкинув, хоча й
сам не розумів, як це мені вдалося.
- Поглянь на перевертня, Усташ.
Якщо вони бачили так само, як і я, то недаремно дивувалися.
Пагорбок,  що  світився  яскравіше  від вогню, - ось що являв собою перевертень.
Він  палав,  як  маякова  фара, і світлячки іскристою хмаркою танцювали над ним,
кружляли,  мов  планети  довколо  сонця.  І я мало не заплакав, тому що я, усташ
Радован   Мілич,   кіллер,  професійний  убивця,  давно  вже  позбувся  подібних
захоплень,  а нині свято життя знову входило в мене, примушуючи думати про життя
саме так, як просвято - барвисте, яскраве, повне світла, барв і запахів.
Світлячки  роїлися навколо перевертня, і я подумав: “А може, ця істота зовсім не
земне створіння? Може, воно з’явилося  до  нас  невідь-звідки?..  Так,  напевне  так!.. Тому що земні істоти з
першого  дня створення поспішають озброїтися іклами, кігтями, отруйними залозами
-  рвати,  гризти, боронитися! А перевертень нічого не має. Він тільки світився,
та й годі!”
Запахи спалахнули з новою силою, і серед них з’явилося  багато  незбагненних,  таємничих,  яких  я  ніколи  ще  не  чув. Були й
неприємні,   їх  я  відкидав.  І  ще  такі,  які  лякали  і  водночас  викликали
захоплення,  тому  що в кожному ховалося щось напівзабуте, з чим я, виявляється,
ніколи не розлучався... І під їхнім тиском моя зчерствіла жорстока душа зм’якшувалася, як сухар, ошпарений окропом.
І ще ці запахи були якось пов’язані з мерехтінням перевертня.
- Ти коли-небудь чув таке, Усташ? - запитав капрал. 
Він  сидів  у  траві,  підібгавши  під  себе  ноги, і, якби не захисного кольору
сорочка  і  не татуювання на руках, його можна було б прийняти за провінціала на
заміській прогулянці.
- Ти кажеш про запахи?
- Які запахи, Усташ? Звуки!   -   В  капраловому  голосі  чулося  мало  не  торжество,  але  він  встиг  і
поскаржитися: -Правда, не всі звуки приємні... Ти не відчуваєі цього?
Я вирішив, що капрал п’яний.  Хоч  як  напружува слух, але нічого, крім дзвону цикад, я не чув. Колір і
запах - ось що визначаломій світ. І я так і сказав! І додав:
- Цикади - це на дощ...
Адже ні капрал, пі Ящик зовсім не знали, що само так кажуть у Хорватії...
-  Цикади! - обурився капрал. - Цикади тільки заважають... Ти прислухайся... Ось
шелест - сів на гілку птах... Він чистить дзьобом пір’я...  Озирається... Йому не хочеться летіти... А ось звук небезпеки... О чорт! -
вилаявся він і затулив пальцями вуха: - Знову кажан!.. Ящик, подай автомат!
- Не треба стріляти, - сказав Ящик по-французьки. 
По-французьки!
В  зеленувато-багряних  спалахах  я  побачив приплюснуті щоки Ящика, і по запаху
його  тіла,  по  важкому,  нездоровому  запаху  відразу  встановив  - він чимось
хворий, і ще - він найстарший серед нас! І Ящик тут-таки ствердив:
- Так. Я - француз. Я із Нанта.
І  я  не  здивувався...  Просто  увімкнув  своє вміння керувати запахами, і щось
надзвичайно  ніжне,  чого я раніше ніколи не знаходив, зійшло раптово на мене із
серця джунглів. Я спробував визначити що, але капрал перешкодив:
- Усташ, ти надто галасуєш!
- Я мовчу, - заперечив я.
-  Ти  сам  по  собі  галасливий!  У  тебе думки галасливі! Ти галасуєш дужче за
перевертня, а він дзижчить, як аварійний трансформатор!
- Капрал каже правду, - відповів Ящик.
Саме відповів,  тому  що  я  хотів  спитати  його  саме про це, але не встиг, не спитав. Ящик
випередив мене.
-  Авжеж,  -  пояснив він. - І я не знаю, не можу сказати, як це все виходить...
Та я простовідчуваю,  що  саме ви хочете сказати. Ні, я не читаю твоїх думок, Усташ, але за секунду
до почутого розумію суть ще не сказаного запитання... А ти?
- У мене запахи.
-  Не  дивуйся...  Нічому  не  дивуйся...  Йема нічого дивного у нашому світі...
Навіть  цикади  знаходять  одна  одну по запаху, хоча й перебувають надто далеко
від  місця  майбутньої  зустрічі. Лососі, підіймаючись з океану, також тільки по
запаху  знаходять  гирла  рідних  річок. Вугрі, перетинаючи океан, за сотні миль
вловлюють запахи саргассових водоростей.
- Звідки ти це все знаєш, Ящик?
- Колись я був учителем географії.
- Учителем?
- А ти хіба ніким не був?
Людина,  що  володіє  кулеметом,  як  власним мозком! І - учитель географії! Сто
чортів! Професійний кіллер, убивця, і - навчав дітей!.. Історії? Літературі?..
- Географії, - повторив Ящик.
“Що  з  нами?  -  подумав  Ящик.  І  здивувався:  - Вперше за багато років я так
подумав -з нами...  Вперше за багато років! З того далекого 1953 року, коли мене мобілізували й
послали захищати французьку колонію В’єтнам... Захищати від в’єтнамців...  Уже  тоді я розумів деяку двозначність ролі захисника, але світ, що
відкрився  переді  мною, був приголомшливо незвичайний! Незвичайний до того дня,
коли  французький  головнокомандуючий  генерал Навар наказав звести всі розсіяні
частини  на  рівнині  Бакбо...  На  щастя,  я туди не потрапив. Я прикривав тоді
Верхній  Лаос  і  міг  тільки  в  уяві  побачити  тисячі вантажних велосипедів і
підвід, які йшли з того боку... П’ятдесят п’ять днів і ночей я пробув у оточенні, і хлопці знали мене тоді як Анрі Лепер’є - веселого, часом навіть легковажного солдата...
Але  веселощі  минули, веселощі завжди минають. Вони, веселощі, минули того дня,
коли  мене  включили  в  число  виконавців  акції  “Гретхен”.  Не  знаю, чому її
закодували саме цим іменем. Може, тому, що в’єтнамські  жінки  своєю  первісною  беззахисністю  і  справді  скидалися на всіх
Гретхен Землі...
Був  просторий  шкільний двір. По один його бік ми примусили лягти чоловіків, по
другий  -  дітей  і  жінок, Наказ був чітким: знищити всіх, бо ті, хто лишився б
жити, могли б про все це розбазікати. І я вбивав. І з Анрі Лепер’є перетворювався в Ящика.
А  втім,  ні.  Ящиком  я  став не на тій війні. Ту війну називали війною слона і
трав’яного коника. Франція, певна річ, була слоном. А я, Анрі Лепер’є?  Ким  я  був?  Ногою слона? Іклом слона?.. Та хіба в цьому справа? Якщо я був
навіть  мікроскопічною  частинкою  цього  оскаженілого  слона, я все одно топтав
коників...
Ящиком  я  став  згодом,  коли  мене відрядили до американської спецчастини, яка
охороняла  запаси йодистого срібла. Цей непоказний, зовсім безневинний на вигляд
порошок мав чудову назву - Зевсова зброя. Від лейтенанта Кроу я, Анрі Лепер’є,  дізнався,  що  досить кристаликам йодистого срібла влучити в скупчення хмар,
як усі ці хмари негайно випадуть на землю у вигляді дощу, граду чи снігу.
Та спецчастина, до якої мене відрядили, була наче б праматір’ю тих частин, котрі згодом, 1962 року, провели в Лаосі операцію “Поп-1”.
Кілька десятків грамів йодистого срібла - і на в’єтнамців ринула невпинна крижана злива!..
Як  говорив  Кроу?..  А-а-а...  “Анрі, ви, французи, працюєте вручну! Часи ваших
допотопних  методів  минули!  Беріть  приклад  з  нас!  Зброя Зевса - ось що нам
потрібно!  І  зброя  Зевса ще далеко не все! Скоро у нас будуть реактиви, здатні
викликати  окисляючі  дощі. Дощі, які виводитимуть з ладу і танки, й автомашини,
і  радіолокатори...  І,  зваж,  від  дощу не сховаєшся! Ми відкриємо в небі таку
діромаху,  що при потребі з неї виллється вся атмосферна волога! І це ще не все:
ми  почнемо  епоху  геофізичних  війн!  Навчимося  нагрівати й охолоджувати цілі
континенти,  за  бажанням збільшувати рівень радіації, нарешті, викликати штучні
землетруси!..”
Він був оптимістом, цей Кроу, і, як усі оптимісти, а також і в’єтнамці,  що опинилися в районі Лай, потонув, коли американці проткнули все-таки
атмосферу... А я, Анрі Левер’є, не потонув... Я виплив, щоб... перетворитися просто в Ящика!..
Що з нами?  - подумав Ящик... - Побачивши тоді розверзнуте небо, я зрозумів, що залишився
у  світі  сам.  Що  ніхто  не  хоче,  щоб  я був з ними. Що всі, навпаки, хочуть
утопити  мене  в  кислотних  дощах, витруїти мене отрутами, випалити напалмом. Я
тоді перестав думати провсіх. Я вирішив рятувати себе.  Жити  тваринним,  рослинним,  яким  завгодно  життям!..  І  я,  правда, почав
рятувати  себе.  Моє життя перетворилося в пошуки виходу. Я ніколи вже не воював
ні  за  жовтих,  ні  за  чорних, ні за білих. Я воював тільки за себе. Я рятував
себе  і зневажав усіх інших. Одних - за невміння постояти за себе і за близьких,
інших  - за нездатність бути справедливими. Я рятував себе й ніколи вже не думав
ні  про  зло,  ні  про  добро,  тому  що  проти всього цього були самі люди, які
навчилися  підвищувати  рівень  радіації,  викликати штучні землетруси, нарешті,
витруювати   цілі   країни...  Я  рятував  лише  себе,  маленького,  нікчемного,
жалюгідного.  Рятував  від зброї Зевса, від стріл сімбу, від кулеметів і гармат,
і  від  усього  того,  що  поки  що зберігається в секретних сейфах, але рано чи
пізно все одно звалиться на мене...”
Ящик зітхнув і глянув на перевертня:
“Навіщо  він  влаштував  нам  цю  ілюмінацію?..  І цей Усташ!.. Як йому хочеться
покопатися  в моїй біографії! Хоч як дивно, але я розумію цього хлопця... Адже я
теж опинявся інколи на грані відкриття -заради чого я себе рятую?..  Та досить було торкнутися суті - свідомість моя пробуксовувала, і я знову й
знову  бачив  перед собою тільки залиті дощами сопки і білу пару, що підіймалася
над затопленими селами...”

Знову,  до  мене  долинув  щасливий  запах,  але  я  не встиг його вгадати. Ящик
перешкодив, сказав:
- Я завтра йду звідси, Усташ.
- Ідеш?
- Так... В Уганду... З мене досить!
Я  подивився  на  Ящика  і  пожалів його. Йому захотілося все зненацька кинути і
статизвичайною людиною!  Знаменитий стрілець на прізвисько Ящик, що завоював славу не в одній палаючій
точці, раптом вирішив кинути все і повернутися нашкільну кафедру!..
-  Ти  не  правий, Усташ. В кожному з нас є щось розпливчасте й незрозуміле, як,
приміром,  почуття  голоду чи бажання перебувати в безпеці. Але ж ми переборюємо
ці  дивні почуття, знаходимо врешті якесь задоволення. А хіба не може виявитися,
що задоволення, Усташ, уже само собою і є почуттям?
Я  не  зрозумів його, а пояснювати він не став, бо в цей час до вогнища підійшов
змучений   і   скуйовджений  Буассар.  Принюхавшись,  нахилившись  до  нас,  він
промовив:
- Не стали будити?
- Тобі слід було виспатися.
- Ящик?! - загорлав Буассар. - Ти - француз?
- Яз Нанта, - коротко відповів Ящик, і вони замовкли. 
Один урочисто, другий втомлено. А поруч, розлігшись на траві, капрал, мов п’яний, вслухався в цому одному чутну мелодію.
Коли  Буассар  присів, я відчув запах сигарет і витяг з його кишені всю пачку. Я
й  досі був щасливим. Я розумів усе і всіх. Я розумів навіть метушню терміта, що
бігав  по  безконечних  лабіринтах  свого  житла.  Я  розумів  навіть підсвідоме
задоволення   цикади   при  різкому  стрибкові...  У  цьому  світі,  зрозумів  я
зненацька,  усім  могло  б вистачити щастя. І вперше я сприйняв світ ось так - з
кожною   його   окремою  травинкою,  з  кожним  його  окремим  листком...  І  це
безперервне  розуміння, безперервне сприйняття запаморочувало, змушувало знову й
знову  вдивлятися  в  ту  невловиму  суть,  яку  ми в підсумку і називаємо душею
природи,  так  не  схожої  на  душу  людини,  яка  стоїть  з  автоматом у кузові
розкритого джипа.
“Ось  чим  пахне  надбавка  за  ризик,  -  раптом зрозумів я. - Теплим бензином,
перегрітою  гумою  скатів, потом убивць... Ось він, цей запах надбавки за ризик,
-  запах  наших  не  менше перегрітих тіл! Стріляючи і горлопанячи, ми проходимо
країну  наскрізь,  і  випари наших тіл отруюють її атмосферу. У цьому, мабуть, і
справді є щось надаморальне: вбивати навіть своїм існуванням!”
Ніби прочитавши мої думки, Ящик неголосно сказав:
- Це все перевертень.
- Перевертень?
-  Поглянь,  як  він  сяє! І хіба ти не помічаєш: як тільки сяйво посилюється, з
нашими  почуттями  відбуваються  нові метаморфози? Помічаєш? Я цілком впевнений,
Усташ, що саме перевертень режисирує наш спектакль.
-  Але  як  це  може  бути?  -  недовірливо  запитав  Буассар.  -  Як може якась
безсловесна  тварина  командувати  людиною?  Вона  ж  нічого  не  відчуває  і не
розуміє!
-  Якщо  ти  чогось  не  бачиш,  це не означає, що його насправді немає. Ти ж не
бачиш у хмарний день сонця, але ж воно завжди є.
-  Хочеш  сказати, що перед нами зоряний місіонер, який прибрав вигляд ось такої
медузи? Які, в біса, чудеса, Ящик, коли ця тварина позбавляє нас розуму!
-  Хіба  я  казав про зорі? - здивувався Ящик. - Я не говорив навіть про розум у
нашому  уявленні,  якщо  воно в нас ще збереглося. Це щось зовсім інше, Буассар.
Природа  схильна  урізноманітнювати свої винаходи. Термічний орган американської
гримучої  змії  виявляє мишу на відстані до десяти метрів. Японські рибки сомики
вловлюють  так звані телуричні струми, що постійно циркулюють у земній оболонці,
і  збуджуються  перед землетрусом. Скати і вугрі продукують електричні імпульси.
А  перевертень...  Ми  тільки можемо здогадуватися, на що він здатний... Явно не
на  дрібниці,  га,  Буассар? І, хай йому біс, як я можу пояснити тобі сприйняття
магнітного  чи  біологічного поля, коли ми ще не навчилися розуміти один одного?
Ми замкнуті в самих собі, Буассар! Та хтось усе-таки у цьому розбереться...
- Хто?
- Може, той, кому передамо перевертня.
- Передамо?!
- Звичайно. Я гадаю, найзручніше це можна буде зробити в Уганді.
- Думаєш, там нам дадуть за нього більше?
- Я сказав передамо,  Буассаре.  А  це  не  значить  -  продати. Ми знайшли те, що не може належати
тільки нам.
-  Ось як? - тихо промовив француз. - Ти хочеш сказати, що перевертень, якого ми
знайшли, повинен належативсім? - І загорлав: - Ми подихаємо в джунглях, нас б’ють  отруєними  стрілами,  а  ми,  наткнувшись,  нарешті, на щось по-справжньому
цінне, маємо нашу знахідку віддативсім. Хто вони - ці всі?  Ті,  що хочуть накинути зашморг на шию Усташа, ті, що хочуть запроторити мене
до в’язниці?..  Ідіот!  А  гроші  за  угоду?  Ми  що?  Повинні  відмовитися від своїх
поточних рахунків у Солсбері? Убити самих себе?
- Заткнись! - гримнув, не встаючи, капрал. - Ти заважаєш мені слухати!
- О ні! - істерично крикнув Буассар і кинувся до намету.
З’явився  він  уже  з автоматом, і вигляд у нього був зовсім божевільний. Та бачив
він  і  справді  погано  -  черга  зрізала гілки просто над нами. Море пальмових
запахів увірвалося в мене, і майже відразу я відчув переміну.
Все  змінювалося  і  спрощувалося  дико  й  пеприродно.  Я  ще  бачив голубуваті
стовбури   дерев,   світіння   цикад,  але  все  це  вже  розпадалося,  рвалось,
переплутувалося, з’їдало   одне   одне.  Я  вловлював  тисячі  запахів,  однак  втратив  уміння  їх
розрізняти.  Водночас  повернувся  дратівливий  головний біль, і, оскаженілий, я
вирвав  автомат з тремтячих рук Буассара і вчепився йому в горлянку. Намагаючись
відірвати мої руки, він захрипів і раптом закричав:
- Усташ, я тебе бачу!
І  стільки  радості,  непідробної  людської  радості  було  в  його словах, що я
завмер.
-  Облиш  його,  Усташ, - похмуро мовив Ящик. - Я ж казав, що все скінчиться. Ми
налякали перевертня. Поглянь.
Ошелешений,  я  повернувся. Перевертень лежав у траві холодний і сірий, як попіл
старого кострища, і я подумав, що справді, нема нічого... Сон...
Але  й  сном  це  не  було: капрал валявся в траві, стискаючи долонями голову, а
француз нестямно ганяв по галяві й горлав:
- Я бачу, Усташ! Я бачу!


V. ВТЕЧА

Тільки  Ящик  був  спокійний. Він перший побачив голландця, що вийшов на галяву.
Поруч з Ван-Деєртом, перелякано дрівлячись на нас, ішов бабінга.
- Я зустрів негра в лісі, - пояснив голландець. - Доліхоцефал, чому ти кричиш?
- Я бачу, Ван-Деєрт! Бачу!
- Божевільня... - Голландець скривився. - Капрале, у мене новини.
- Ти не виконав наказу? - суворо запитав капрал.
- Ці новини не для всіх, - повторив Ван-Деєрт і подав капралові руку.
Але капрал звівся сам, і вони відійшли подалі, щоб ми не могли їх почути.
Особисто  я не збирався їх підслуховувати. Мене цікавив перевертень, тільки віл.
Чого  хотіло  від  нас  це створіння? І що це насправді: рослина, тварина чи, як
сказав   француз,   зоряний   місіонер?   Загрожувала  нам  ця  істота,  холодно
спостерігала нас чи, навпаки, хотіла викликати в нас якісь нові уявлення?
“Між іншим, - подумав я, - чи обов’язково вплив мав бути розумним? Хіба скат, б’ючи  струмом,  намагається  контактувати  з нами? Або квітка, розливаючи пахощі,
хоче  викликати  в  нас  якісь думки? Якби перевертень був розумною істотою, він
знайшов би до нас шлях...” Я зітхнув і підвівся.
-  Ван-Деєрт побоявся, - заявив щасливий Буассар. - Він побоявся пробиратися сам
до табору Мюллера. Але нічого, Усташ, ми підемо туди всі разом! Правда ж?
- Поспішаєш на базар? Буассар насупився:
-  А  ти  ні?  Наслухався  цього  ідіота  з Нанта? Вони в Наиті там усі такі! “В
музей!”  - перекривив він Ящика. - Це ми, легіонери, рейнджери, малинові берети,
-  і  попхаємось у музей?! Не надумай, Усташ, - погрозливо говорив далі француз,
-  провернути  цю  справу  сам  або  з  Ящиком!  Перевертень  належить  усім нам
порівну.
- Торгу не буде!
Ми  підняли  голови.  Ван-Деєрт  і  капрал зблизька розглядали нас. Поруч з ними
стояв Ящик, сірий, зів’ялий, раптово постарілий.
- Про що ви кажете? - запитав француз.
- Про перевертня. - Голландець гидливо торкнувся того носком черевика.
- За перевертня дадуть повноцінну валюту.
-  Але  перед  цим  ти  збожеволієш.  І  назовсім,  Буассар! Ти що, нічого ще не
зрозумів?  Чи  тобі  кортить кожен день переживати радість прозріння? І мучитися
кошмарами?
“Ось  як  на тебе це вплинуло, - подумав я, дивлячись на Ван-Деєрта. - Недаремно
ти  так  легко згодився піти з табору. Недаремно ти навіть наважився відмовитися
від вигідної справи...”
“Покидьки,  -  подумав  голландець.  -  Вони  завжди суперечать тим, у кого є ще
можливість  покрутити  мізками.  Я  один, без зброї, можу наробити такого, що не
снилося  жодному  волонтерові  найдисцишіінованішої  армії,  а цей французик усе
одно лізе мені під ноги!
Вони таки з глузду з’їхали.  Ця тварюка загнала їх у маразм! І все одно вони готові битися за неї, як
за повію!.. Давайте гризіться. Я знаю, коли вас зупинити!”

-  Перевертень  у всьому винен, - пояснив голландець. - Це він діє нам ва нерви.
Досить  було  мені вийти за межі табору, як я став знову сам собою, а ви мало не
перестрілялися.   Добре,   що  бабінга  догнав  мене  і  натякнув,  чим  ви  тут
займаєтеся. Особливо ти, французе!
Ван-Деєрт подивився на мене:
- Кінчай з перевертнем, Усташ!
Я опустив голову. Ван-Деєрту не слід було бачити мої очі.
“Розграбоване диво - ось хто ти. Не зоряний місіонер і не рослина, а розграбоване диво!  Не  встигли  ще  зрозуміти,  звідки  ти,  навіщо,  а  хтось уже тягне тебе на
продажна хтось збирається тебе вбити!”
- Чому я?
- Ти притягнув перевертня в табір, і ти повинен його ліквідувати.
Я зловтішно запитав:
-  А  хіба ти не намагався це зробити? Чи твоя малокаліберна годиться тільки для
негрів?
Я  вичікував  і, коли голландець кинувся на мене, завчено вдарив його в живіт, а
потім  коліном в обличчя. Але тут мене збив з ніг француз і, все ще горлаючи про
продаж,  кілька  разів  угатив  мене  в  груди  і  в  живіт  важким  солдатським
черевиком. Я задихнувся, і тоді втрутився капрал:
- Тобі доведеться порішити перевертня, Усташ.
- Боїтеся? - не підводячись, запитав я. - Боїтеся, що він уміє і захищатися?
І,  вибравши кілька найбрудніших, найбрутальніших лайок, почутих мною в Іспанії,
я  повторив  їх.  Не  знаю,  який  був  у  мене вигляд, але всі відсахнулися, і,
збліднувши, капрал наказав:
- Волонтере Ван-Деєрт, вважайте Усташа дезертиром!
- Єсть, капрале!
Ван-Деєртові допоміг Ящик, колишній учитель географії. Бонн зв’язали мені руки і кипули в траву. Потім закурили, а я так і лежав у зім’ятій шорсткій траві.
Потім  я  повернувся на бік і побачив перед собою перевертня. Оболонка його була
прозорою,  і  під  нею,  в  глибині  драглистого тіла, яскраво пульсували голубі
спалахи  -  як  зорі...  А  може,  це  справді  була  натуральна  галактика, яка
звалилася у наш світ звідти - з небес, з глибини Всесвіту?..
Перевертень здригнувся.
Повільно,  нічим  не  підтримуваний,  як на повітряній подушці, він перемістився
над  землею до мене. І капрал, і француз, і Ящик - усі вони це бачили, але ніхто
не відтяг мене, тільки руки кожного лягли на зброю.
Так  вони  стояли, чекаючи моїх криків, а перевертень Насувався і насувався, і я
відчув  випромінюваний  ним  холод.  Перевертень навалився на мене, розповзся по
грудях,   по  животі,  і,  незважаючи  на  страх,  я  раптом  відчув  -  мотузка
послабшала.
Вивернувшись  з-під  холодного  желе,  я  звівся  на ноги, з подивом розглядаючи
поїдену  сорочку  і  обривки  мотузки.  Якщо перевертень працював кислотою, чому
вона не залишила слідів на тілі?..
Я не памагався тікати.
З  одного  боку  стояв озброєний Ван-Деєрт, з другого - капрал, француз, Ящик. І
капралові слова остаточно мене добили:
- Ми погарячкували, волонтере. Ідіть перевдягніться.
-  Візьми  в  мене  сорочку,  - запропонував француз. - Вона з плеча Шлосса, але
зовсім нова.
- Ось твій “вальтер”, - похмуро промовив Ван-Деєрт. 
Так,  з  пістолетом  у  руці,  я  й  ступив  перший  крок до намету, а легіонери
лишилися  в  тих  же  позах  і стояли бовванами, поки я збирав рюкзак, автомат і
обойми.
- Тримайся слонової стежки, - мимоволі порадив Буассар.
Перетинаючи  галявину в найширшому її місці, я зловив себе на думці, що саме так
вчинив  і  негр.  Однак  ніхто  на  мене не дивився, ніхто не збирався стріляти,
тільки страх, мій власний страх тиснув мені на серце...
Лише за півгодини я перевів подих. Прислухався.
Погоні  за  мною  не  було,  зате  поруч,  на  висоті  коліна,  плив над травою,
розпластавшись і тривожно блимаючи, перевертень. Я буркнув:
- Ти що, справді на повітряній подушці?
Перевертень  мерехтів,  зависнувши над травою, не відповідав, не міг відповісти.
І, торкнувшись його долонею, я, як людині, сказав:
- Гаразд. Ходімо. В Уганду.


VI. КІНЕЦЬ ВСЕСВІТУ

Під вечір я був далеко від табору.
Перевертень  плив  слідом, наче вирішив ніколи мене не залишати, і я не перечив.
Кінець  кінцем  мені  могло  загрожувати  лише  повторення минулої ночі, і проти
повернення  у  світ  запахів  я  загалом  нічого  не мав. Це не втрата зору і не
сльозлива хвороба Шлосса.
Точно  дороги  я  не  знав,  але йшов упевнено, як по пеленгу, очевидно, завдяки
перевертню.  Військових  постів не боявся, сімбу тут дуже мало, а від випадкових
зустрічей ніхто не застрахований навіть у власній спальні...
Нахилившись, видер жмут рудої трави, наче знав,  що  її  корінці можна жувати, і всміхнувся: з яких схованок мозку випливає ця
впевненість?
-  Правильно,  перевертню!  - сказав я, озирнувшись. - Давно пора нам прочистити
власні мізки!
“Але звідки він з’явився?  - подумав я. - І чого саме в Конго? У Європі або в Америці він мав шанс
зустрітися   з   яким-небудь  ученим  мужем  в  окулярах,  а  тут  що?..  От  не
пощастило!..  З  дальніх галактик він чи витвір нашої власної Землі, але в Конго
його  доля  була  визначеною  наперед:  базар  або  знищення! Такі, як ми, інших
варіантів не пропонують”.
І з лихою мстивістю я раптом вирішив:
“Сам продам перевертня за готівку! В сорок п’ять  років  пізно  стирчати  на  терасах  поганеньких  кафе,  чекаючи  чергового
ангажементу на чергові “сільськогосподарські роботи!” З мене досить!”

Дорога,  якою  я йшов, була мені знайома лише зі слів. Але по карті, яку я бачив
у капрала, запам’яталася  ниточка  шосе, що тяглася вздовж кордонів Уганди і Бельгійського Конго.
До  цього  шосе  я  й  прямував. З Уганди можна було пробратися в Родезію, зняти
дещицю грошей і, придбавши нові документи, гайнути в Європу.
Зупинившись  перекурити,  я помітив, що перевертень на траву не опустився. Висів
над  нею. До фокусів перевертня я вже почав звикати, тим жахливішим був переляк,
коли  я  побачив  мало  не  за  три  кроки  від  себе молодого негра. Груди його
піднімалися  так, наче він без зупинки пробіг кілька миль, а в руці погойдувався
важкий  спис...  З першого погляду було зрозуміло, з яким бажанням боровся негр,
і,  відчувши,  що  кинути  списа  він  все  одно не зможе, я заховав “вальтер” у
кишеню.  “Убий  негра!  -  казав  у таких випадках голландець. - Убий і залиш на
сонці.  За  кілька  годин  його  зжеруть  терміти,  а  коли  не зжеруть, він сам
вицвіте. Так їх усіх можна перетворити на білих!”
Але так казав Ван-Деєрт. Я, Радован Мілич, не хотів повторювати його слова.
- Кенда! - крикнув я негрові. - Іди!
Серце  моє  забилося  тільки  потім,  коли я підійшов до вузького входу, наглухо
перекритого   у   віддаленому  кінці  ущелини.  Ідеальна  пастка  для  дурнів...
Видершись  на  плоский,  вкритий кущами і розсипом каміння майданчик, що нависав
дашком  над  входом  в  ущелину,  я пожбурив свій мішок на траву. Пиво у мене ще
було, і я випив усі три бляшанки. Потім ліг, поклавши автомат під голову.
Зорі  в  небі були розкидані рідше, ніж, наприклад, у Хорватії. Над самим обрієм
мерехтів  перекинутий  ківш  Вел.икої  Ведмедиці,  а  навпроти стирчав Південний
Хрест. “Непогана позиція, - подумав я. - Коли залягти під Хрестом...”
-  Тьху!  -  вилаявся  я і зненацька вперше, ніби отямившись від довгого тяжкого
сну, подумав про себе: “Xто я?”
І справді - хто?
Колись  -  усташ.  Людина,  яка  повірила,  що невеличка, відірвана від власного
народу  партія  може  визначати  політику  країни. Гітлер віддав нам у володіння
Хорватію,  але  ми  не  втримали  її  і.  не  могли  втримати... Потім - падіння
третього  рейху,  втеча  з  Анте  Павеличем  до  Австрії, в Бад-Ішль, звідки мц,
усташі,  зробили  не.один  наскок на Югославію... Нарешті, Іспанія... Саме там я
пройшов курс кіллера - професійного вбивці...
Так хто ж я?
Перевернувшись на спину, неголосно мовив:
- Кіллер!
Зірки  рівно  мерехтіли,  і  я  подумав,  що  коли перевертень Г справді прийшов
звідти, йому дуже не пощастило. Він ніколи не доб’ється  того,  щоб  до  нього  прислухалися.  І  викликатиме своїми фокусами лише
роздратування.   Людей  багато,  “У  кожного  свої  власні  бажання,  не  завжди
правильно   розраховані.   Як  же  задовольнити  всі  ці  бажання  без  допомоги
автомата?
Ніколи  в  житті я не був таким самотнім, як цієї глухої тропічної ночі в Конго.
Все  -  трава,  шерехи,  каміння  -  здавалося мені чужим. Я потопав. Я знав, що
потопаю. Я потопав і кричав, хрипів і качався по землі, б’ючись  об  каміння,  об  власний автомат, до смерті лякаючись того провалля, яке
сам вирив собі власними руками і яке назавжди пролягло між мнаю і людьми.
- Кіллер! - горлав я зіркам. - Я - кіллер!
Раптом божевілля пройшло.
Людський  голос  витяг  мене  з  безодні. Змучений, отупілий, я підповз до краго
майданчика  і  внизу в примарному світлі місяця побачив усіх чотирьох - капрала,
голландця,  Ящика  і  Буассара.  Вони  були  озброєні,  заклопотані, і я відразу
зрозумів: вони прийшли по мене й по перевертня.
Я навіть почув, як голландець заявив:
- У цій дірці Усташ в пастці.
Потім  Ван-Деєрт  роздивився і, повернувшись до входу в ущелину, - вони вважали,
що я там, - крикнув:
- Усташ!
Луна прокотилася ущелиною.
Оцінившії  ситуацію,  я  вирішив:  не випущу нікого, це вони в пастці! Підтягнув
автомат,  пересунув  запобіжник  на  бойовий  і зручно влігся, широко розкинувши
ноги,  поміж  двох  гранітних  валунів  -  ідеальна,  самою  природою влаштована
позиція.
“Голландець,  - подумав я, - ось кого треба виводити з гри! Він один вартий всіх
разом. Тільки його по-справжньому й слід боятися”.
-  Усташ!  -  крикнув знизу Ван-Деєрт. - Віддай перевертня і можеш котитись куди
заманеться! Ми не чіпатимемо тебе!
- “Ага, - сказав я собі. - Вони передумали...” І уважно придивився.
“Якщо  я  погукаю  голландця,  він  не стане повертатися, він знає ці штуки. Він
просто  впаде  обличчям  у  тралу за секунду до пострілу, і тоді мені доведеться
мати  справу  з  одним  з  найжорстокіших і найдосвідченіших рейнджерів, у руках
якого   шовкова   петля   варта  більшого,  ніж  бельгійський  карабін  у  руках
дилетанта”.
Звівши  автомат, я без роздумів висунувся по пояс з-за каміння і відкрив вогонь.
Голландець уже осідав у траву, а я все стріляв, люто, переможно, вигукуючи:
- Бета іє! Бета іє! Бий його!
Я  стріляв  і  навіть  на  такій  відстані  відчував,  як  кожна  куля  рве тіло
голландця, убиваючи його.
А потім ліг.
По  мені  навіть  не  вистрілили, так швидко все сталось. Обережно визирнувши, я
впевнився,  що  Ван-Деєрт  мертвий,  а  решту  наче  вітром  здуло  з  відкритої
місцевості.
-  Нісамехе,  - прошепотів я, маючи на увазі голландця. - Куа хері я куанана. До
побачення, до нового сафарі...
В  траві я побачив чорного жука, що котив поперед себе крихітну кульку з прілого
листя.  Я  дихнув  на  жука,  подув,  і  той  слухняно  завмер, перетворившись у
непорушний горбик землі.
- Усташ! - крикнув Буассар з ущелини.
Я  перевернувся  на  спину. Ніхто з них не стане перебігати відкриту місцевість,
знаючи, що вона прострілюється.
- Не дурій, Усташ! Тобі кінець!
- Я знаю!
Відповідь  задовольнила  їх.  Вони  примовкли, і я зрозумів, що хтось із них під
прикриттям кулемета Ящика все ж спробує перебігти майданчик.
“Мабуть, це буде француз”, - подумав я і пожалів Буассара.
Після  Ван-Деєрта  по-справжньому  варто було боятися лише Ящика, тим більше, що
кулемет його ще не вступав у гру.
Намацавши  під  рукою  камінь,  я  пожбурив  його в кущі, і не встиг він як слід
гойднутії гілки й листя, кулеметна черга розпорола тишу, бризнувши кам’яним  пилом. Я не дивився, не став дивитись, як осідає пил. Я відчував - француз
повинен от-от з’явитися!
Кулемет замовк.
“Мене  на  цьому  не  купиш,  -  мовив я про себе... - Хто ж усе-таки буде?..” І
знову вирішив, що це буде француз. Я чекав. Терпляче чекав.
І  коли  у  місячному  сяйві  майнула тінь, я вистрілив, випередивши і обдуривши
Ящика,  кулемет  якого  миттю  притиснув  мене до землі, набив горлянку колючим,
сухим кам’яним пилом.
- Не дивися по боках, - сказав я собі, але все-таки трохи звівся.
І зразу побачив Буассара.
Але як побачив!
Зігнувшись,  випустивши  автомат,  схопившись  руками за груди, він повільно, не
ховаючись,  ішов  через  залитий  місячним  промінням  майданчик, не намагаючись
підняти зброю; і я виразно побачив, яким білим було його обличчя.
- Усташ! - хрипло крикнув він. - Я йду тебе вбити! 
Мене кинуло в піт.
Страх,  холодний  і  підлий, втиснув мене в суху землю, та крізь вузьку щілину я
все  ще  бачив  француза  і  знав, що Ящик стежить зараз за кожною гілочкою і що
вдруге він уже не схибить.
“Француз упаде сам, - думав я. - Він упаде сам”.
Але  француз ішов і йшов, і це тривало цілу вічність. Він ішов під трьома парами
очей,  уже  нічого  не  бачачи  й  не  чуючи,  вже  не бажаючи убивати, і тільки
випадковий камінь зупинив нарешті його безконечний рух.
- Він мертвий, - сказав я.
Тепер я лишився проти двох...
А перевертень? Чому перевертень відмовився від участі в наших іграх?
Озирнувшись,  я  побачив  нерухомий,  ледве  освітленпй  силует.  Він  завис над
майданчиком   вище,   ніж   завжди,  внизу  його  могли  помітити...  Скоряючись
непереборному  бажанню, я спробував прикладом автомата відштовхнути перевертня в
глиб схованки.
Цього разу Ящик не промахнувся.
Кулі  вибили  з  моїх  рук  зброю,  ударили  в  плече  і  всією  масою увійшли в
розпластаного над травою перевертня.
“Кулемет - не малокаліберка”, - встиг подумати я.
В  обличчя  мені  хлюпнуло чимось нестерпно ядучим. Я скрикнув, упав на каміння,
все ще бачачи, як руйнується перевертень.
Він  вибухнув,  як  зоря.  З-під  його розпанаханої оболонки виливалися справжні
вогненні  ріки,  спалахи  і  блискавки  рвали  дого,  над  ним  вирували червоні
протуберанці...
Ні.  Звичайно, ні. Це мій власний біль малював такі картини. Одне я знав тепер -
до автомата мені не дотягтися. Це кінець...

Коли  капрал  і  Ящик  зупинилися  наді  мною, я розплющив очі. Не знаю, що вони
побачили,  але на мене вони вперто не хотіли дивитися. Згодом я дізнався, що лоб
і щоки мої були обпалені і спухли, здулися, як товста потворна маска.
Показуючи  на  драглисті, з бліднуватим блиском шматки, розкидані серед каміння,
капрал запитав:
- Це перевертень?
Я спробував відповісти, але не зміг.
Зате знову, як у ту ніч, напливли запахи.
Що їх змусило повернутися?
Я  поворухнувся,  підвівся.  Мені не хотілося нічого втрачати. А особливо запаху
маленької  квіточки,  яку  моя  мати  вдома,  в  Хорватії, вирощувала на вікні в
глиняному вищербленому горщику.
Як вона називалася, ця квітка?
Поки  капрал  і Ящик розглядали шмаття розтрощеного перевертня, я зумів сісти на
камінь. Незважаючи на запаморочення і біль, я чув спів.
Прислухався.
Справді,  гули  барабани.  Лунко.  Далеко. Я вловлював слова. Можливо, їх навіть
вимовляв  бабінга.  А може, негр, убитий Ван-Деєртом. Не знаю... Але я чув слова
і розумів їх.

Прийшли білі!
Вони  сказали:  ця  земля  належить  нам,  цей  ліс  -  наш,  ця  річка  - наша!
Була-Матарі - біла людина, владар над усіма примусив нас працювати на себе.

Прийшли білі!
Кращі  з  нашого  племені,  найхоробріші  і найсильніші, стали їхніми солдатами.
Раніше  вони  полювали  на антилоп, на буйволів і антилоп, тепер вони полюють на
своїх чорних братів.

Прийшлії білі!
Ми  віддавали  весь  наш  час і всю нашу працю Була-Матарі. Наші животи зсохлися
від  голоду.  Ми  не мали більше ні бананів, ні дичини, ні риби. Тоді ми сказали
Була-Матарі:
- Ми не можемо більше працювати на тебе!

Прийшли білі!
Вони  спалили  наші  хати.  Вони забрали нашу зброю. Вони захопили в полон наших
дружин і дочок.
- Ідіть працювати! - сказали вони вцілілим. - Ідіть працювати!

Прийшли білі!
Уцілілих  погнали  до  великого  лісу.  Вони  зрізали там ліани. Коли каучук був
готовий, він був политий багрянцем крові. Білі взяли наш каучук.

Прийшли білі!
Наші дочки були прекрасними. Поцілунки білих осквернили наших дочок.

Прийшли білі!
Молодша,  наймолодша  - квітка моєї старості - сподобалась їхньому вождеві. Вона
була такого віку, коли ще не думають про чоловіків. Я благав вождя:
- Не чіпай її! - Та вождь розсміявся у відповідь.

Прийшли білі!
Я благав його: 
- Вона ще така маленька! І я її так люблю! 
Я благав його:
- Віддайте моїх синів, поверніть моїх дочок! 
Та   великий  вождь  білих  посмугував  мою  чорну  спину  нагайками.  Мої  рани
кривавлять! Земля моїх предків набухла кров’ю.

Прийшли білі!

“Яка  різниця,  -  подумав  я, - чорні прийшли чи білі? Суть не в цьому. Важливо
прийти  так, щоб на тебе не дивилися, як на вбивцю...” Це була проста думка, від
неї не наморочилася голова, і мені стало трохи легше.
Я  знову  подивився  в  небо, де стояв Південний Хрест. Він похилився, зорі його
потьмянішали.
Чужі зорі.
Капрал подав мені сигарету:
- Ти зможеш йти?
- Так.
-  Після  всього,  що  сталося, - сказав капрал, - нам нічого ділити. Ти хлопець
розумний.  Треба забиратися звідси. Вставай і ходімо. Утрьох краще, ніж удвох. А
там  розберемося - сам ти вирішив утекти чи це витівки того ж таки перевертня...
Але твій автомат я понесу сам. Так надійніше.
“Еге ж, - подумав я. - Ділити нам уже нічого...”
Звівшись,  я  побачив  тоненький  кущик,  на якому, вся оповита місячним сяйвом,
погойдувалася рожева пелюстка. Я розпізнав її запах... А квітка...
Гібіскус - ось як вона зветься!
І  коли  ми  йшли,  легіонери, у свій легіон, я крадькома доторкнувся до квітки,
навічно  прощаючись з дивом. Я знав, що вже ніколи й ніде не матиму ні прощення,
ні  ласки... Зорі, коли я підняв голову, були чужими. Капрал і Ящик були чужими.
Країна була чужою.
Що я тут робив?.. Цього я не знав. Але я справді відчував себе чужинцем.
Чужі люди.
Чужі зорі.
Чуже небо...


© ПРИГОДИ. ПОДОРОЖІ. ФАНТАСТИКА - 79.- К.: Молодь, 1979.- 216 с. - (Компас).
