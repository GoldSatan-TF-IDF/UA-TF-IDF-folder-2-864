  Дворі відчинились, і до їдальні Генрі зайшли двоє. Вони 
  сіли біля прилавка. 
  — Що подати? — спитав Джордж. 
  — Не знаю,— відказав одип.— Ти що їстимеш, Еле? 
  — Та пе зпаю,— озвався Ел.— Не надумаю навіть, що б його 
  вибрати. 
  Надворі сутеніло. За вікном засвітилися ліхтарі. Двоє біля 
  прилавка читали меню. Нік Адамс роздивлявся їх з другого кінця 
  прилавка. Коли вони зайшли, він розмовляв із Джорджсм. 
  — Мені смажену вирізку з яблучною підливою та картопля- 
  ним пюре,— сказав перший. 
  — Це ще пе готове. 
  — Чого ж воно написане в меню? 
  — Це обідня страва,— пояснив Джордж.— Обіди в нас від 
  шостої.— Він доглянув на стінний годинник за прилавком.— А те- 
  пер п'ята. 
  — Годинник показує двадцять на шосту,— сказав другий не- 
  знайомець. 
  — Він на двадцять хвилин поспішай. 
  — Ну, біс із ним, з тим годинником,— сказав перший.— Чим 
  же тут можна підживитися? 
  — Можу подати різні сендвічі,— відказав Джордж.— Яєчню 
  з шинкою, яєчню з салом, печінку з салом, біфштекс. 
  — Даси мені курячі крокети в сметані, з горошком і картопля- 
  ним пюре. 
  — Це теж обідне. 
  — Все, що ми замовляємо, обіднє, еге ж? Он як ти повертаєш! 
  — Можу дати яєчню з шинкою, яєчню з салом, печінку... 
  — Я беру яєчпю з шинкою,— сказав той, котрого звали Ел. 
  Він був у котелку й чорному пальті, застебнутому на всі ґудзики. 
  Обличчя мав дрібне, бліде й тонкогубе. На шиї в нього було 
  шовкове кашне, на руках — рукавички. 
  — А мені яєчню з салом,— сказав другий. На зріст він був 
  майже такий самий, як Ел. Вони різнились обличчями, але одягом 
  скидалися на близнят. На обох були пальта, виднмо тісні. Та й 
  сиділи вони однаково — нахилившись уперед і поклавши лікті 
  на прилавок. 
  — А випити щось е? — спитав Ел. 
  — Пиво, морс, імбирний напій. 
  — Я питаю випити. 
  — Оце все, що я сказав. 
  — Чудове містечко,— мовив другий.— Як воно хоч зветься? 
  — Семміт. 
  — Тії чув коли про таке? — спитав Ел свого товариша. 
  — Ні,— відказав той. 
  — А що тут роблять вечорами? — снитав Ел. 
  — Обідають,— сказав його товариш.— Усі приходять сюди і 
  їдять той знаменитий обід. 
  — Таки вгадали,— мовив Джордж. 
  — То ти думаєш, що я вгадав? — спитав його Ел. 
  — Атож. 
  — Ти молодець хоч куди, еге? 
  — Атож. 
  — Ніякий ти не молодець,— сказав другий.— Правда ж, Еле'' 
  — Бовдур він,— сказав Ел. Тоді обернувся до Ніка:— Тебе як 
  звати? 
  — Адамс. 
  — Ще один молодець,— сказав Ел.— Як по-твоєму, він моло 
  дець, Максе? 
  — У цьому містечку самі молодці,— відказав Макс. 
  Джордж поставив на прилавок дві тарілки: яєчню з шинкою 
  і яєчню з салом. Тоді присунув до них по тарілочці смаженої 
  картоплі й зачинив віконце до кухні. 
  — Котра ваша? — спитав він Ела. 
  — А ти не пам'ятаєш? 
  — Із шинкою. 
  — Бач, який молодець,— сказав Макс. Тоді простяг руку і взяв 
  тарілку з яєчнею. Обидва їли в рукавичках. Джордж дивився. 
  як вони їдять. 
  — А ти чого витріщився? — Макс звів очі на Джорджл. 
  — Та ні, що ви. 
  — А я кажу — так. Ти витріщався на мене. 
  — То він, певне, пожартував, Максе,— сказав Ел. 
  Джордж засміявся. 
  — Тобі нема чого сміятися,— сказав йому Макс.— Тобі зовсім 
  нема чого сміятися, зрозумів? 
  — Добре, не буду,— мовив Джордж. 
  — Він гадає, що це добре.— Макс обернувся до Ела.— Він. 
  бач, так гадає. Он він який. 
  — О, він розумник,— сказав Ел. 
  Обидва знову взялися до їжі. 
  — А як звати отого молодця, що стовбичить там коло при- 
  лавка? — спитав Ел у Макса. 
  — Ген ти, молодче! — сказав Макс до Ніка.— Ану катай за 
  прилавок до свого приятеля. 
  — А що таке? — спитав Нік. 
  — А нічого. 
  — Сказано тобі, то йди,— докинув Ел. 
  Нік зайшов за прилавок. 
  — Що це значить? — спитав Джордж. 
  — То не твоє діло,— відказав Ел.— Хто там е в кухні? 
  — Негр. 
  — Який ще негр? 
  — Кухар. 
  — Скажи йому, нехай вийде сюди. 
  — А це навіщо? 
  — Скажи йому, нехай вийде. 
  — Чи ви собі думаєте, де ви є? 
  — Ми добре знаємо, де ми є,— відказав той, котрого звали 
  Макс.— Хіба ми схожі на дурників? 
  — Розмовляєш ти й справді наче дурник,— сказав йому Ел.— 
  Якого ти дідька панькаєшся з цим хлопчиськом? Слухай, ти, — звер- 
  нувся він до Джорджа.— Зараз же скажи негрові, щоб вийшов сюди. 
  — Що ви хочете йому зробити? 
  — Нічогісінько. Ти помізкуй трохи, молодче. Що б то ми мали 
  робити якомусь негрові? 
  Джордж штовхнув віконце, що відчинялося до кухні. 
  — Семе! — гукнув він.—Іди-но сюди на хвилинку. 
  Двері з кухні розчинились, і звідти вийшов негр. 
  — Що таке? — спитав він. 
  Ті двоє біля прилавка скинули на нього поглядом. 
  — Усе гаразд, негритосе. Отам і стій,— сказав Ел. 
  Негр Сем стояв у фартусі й дивився на двох незнайомців, що 
  сиділи біля прилавка. 
  — Слухаюсь, сер, — мовив він. 
  Ел зліз з високого табурета, на якому сидів. 
  — Я піду до кухні з негром і оцим молодцем,— сказав він.— 
  Вертай у кухню, негритосе. А ти за ним, молодче.— І невеличкий 
  чоловік рушив до кухні слідом за Ніком та кухарем Семом. Двері 
  за ними зачинились. 
  Другий, на ім'я Макс, сидів біля прилавка навпроти Джорджа. 
  Та дивився він не на Джорджа, а в довге дзеркало, що прикра- 
  шало стіну за прилавком. У цьому приміщенні до їдальні Генрі 
  був бар. 
  — То що, молодче,— спитав Макс, дивлячись у дзеркало,— чом 
  ти нічого не кажеш? 
  — Що це все означає? 
  — Гей, Еле! — гукнув Макс.— Мій хлопець хоче знати, що це 
  все означає. 
  — А чого ти йому не розтлумачиш? — долинув з кухні го- 
  лос Ела. 
  — Як ти думаєш, що воно все означає? 
  — Не знаю. 
  — А як ти думаєш? 
  Говорячи, Макс увесь час дивився в дзеркало. 
  — Не можу сказати. 
  — Гей, Еле, молодець не може сказати, що він про все це 
  думає! 
  — Еге ж, я чую,— озвався Ел з кухні. Він відчинив низьке 
  віконце, крізь яке передавали тарілки, й підпер його пляшкою 
  від томатного соусу, щоб/не зачинялось.—Слухай, молодче,— 
  сказав він Джорджеві з кухні. — Стань-но трохи далі туди. А ти, 
  Максе, посунься трохи праворуч.— Він розміщував їх, наче фото- 
  граф перед тим, як робити груповий знімок. 
  — Побалакай зі мною, молодче,— сказав Макс.— То як ти 
  думаєш, що тут має статися? 
  Джордж мовчав. 
  — Ну, то я тобі поясню,— провадив далі Макс.— Ми хочемо 
  вколошкати одного шведа. Знаєш такого здоровенного шведа, на 
  ім'я Оле Андресон? 
  — Знаю. 
  — Він щовечора приходить сюди обідати, правда ж? 
  — Іноді приходить. 
  — О шостій, чи не так? 
  — Так, якщо взагалі приходить. 
  — Усе це, молодче, ми знаємо,— сказав Макс.— Побалакаймо 
  про щось інше. В кіно ти ходиш? 
  — Інколи ходжу. 
  — Треба ходити частіше. Кіно — то чудова штука для таких 
  молодців, як ти. 
  — За що ви хочете вбити Оле Андресона? Що він вам запо- 
  діяв? 
  — Йому й не випадало щось нам заподіяти. Він нас ніколи 
  навіть не бачив. 
  — Та й побачить лиш раз у житті,— докинув Ел з кухні. 
  — Тоді за що ж ви хочете його вбити? — спитав Джордж. 
  — Нас попросив про це один приятель. Просто дружня послу- 
  га, молодче. 
  — Помовч,— сказав Ел з кухні.— Ти до біса базікаєш. 
  — Та треба ж мені розважати свого молодця. Правда, мо- 
  лодче? 
  — Ти занадто розбазікався,— сказав Ел.— Онде мій молодець 
  із негром самі собі розважаються. Сидять тут у мене зв'язані 
  докупи, мов ті подружки з монастирської школи. 
  — То ти бував у монастирській школі? 
  — Хто зна, може, й бував. 
  — У хедері ти бував. Оце напевне. 
  Джордж поглянув на стінний годинник. 
  — Коли хтось зайде, скажеш, що кухаря немає, а як і тоді- 
  не відчепиться, підеш у кухню і сам щось зготуєш. Затямив, 
  молодче? 
  — Гаразд,— сказав Джордж.— А що ви зробите з нами потім? 
  — Там побачимо,— сказав Макс.— Це таке діло, що наперед 
  ніколи не знаєш. 
  Джордж знову звів очі на годинник. Було чверть на сьому. 
  Двері з вулиці відчинилися. Зайшов водій трамвая. 
  — Здоров, Джордже,— сказав він.— Підкріпитись є чим? 
  — Та Сем якраз вийшов,— відказав Джордж.— Вернеться десь 
  за півгодини. 
  — Ну, то я краще піду куди-інде,— сказав водій. 
  Джордж подивився на годинник. Було двадцять хвилин на 
  сьому. 
  — Чисто зроблено, молодче,— сказав Макс.— Ти справжній 
  джентльмен. 
  — Він знав, що я розчереплю йому голову, — озвався з кух- 
  ні Ел. 
  — Ні,— заперечив Макс.— Зовсім не тому. Просто він моло- 
  дець. Славний хлопчина. Він мені подобається. 
  За п'ять хвилин до сьомої Джордж сказав: 
  — Він не прийде. 
  Перед тим до їдальні заходило ще двоє людей. Для одного 
  з них Джордж мусив піти в кухню й приготувати сендвіч з яєчнею 
  та шинкою, якого той захотів узятії з собою. В кухні він побачив 
  Ела, що сидів на стільчику біля віконця, зсунувши котелок на 
  потилицю і сперши на прнвіконну поличку дуло обріза. На підлозі 
  в кутку сиділи Нік і кухар, зв'язані спиною до спини; роти їх 
  були заткнуті кухонними рушниками. Джордж приготував сендвіч, 
  загорнув у проолієний папір, вклав у пакет і виніс покупцеві; 'гой 
  заплатив і пішов собі. 
  — Мій молодець на всі руки майстер,— сказав Макс.— І кухо- 
  варити вміє, і все на світі. Ото буде якійсь дівчині господиня 
  в домі. 
  — Он як? — мовив Джордж.— А вашого приятеля, Оле Андре- 
  сона, вже не ждіть. 
  — Дамо йому ще десять хвилин, — сказав Макс. 
  Він дивився в дзеркало і на годинник. Стрілки годинника 
  показали сьому, потім п'ять хвилин на восьму. 
  — Ходім, Еле,— сказав Макс.— Нема чого тут стовбичити. 
  Він не прийде. 
  — Почекаймо ще п'ять хвилин,— відказав Ел із кухні. 
  За ті п'ять хвилин зайшов ще один відвідувач, і Джордж пояс- 
  нив йому, що кухар занедужав. 
  — То якого ж біса ви не візьмете іншого? — спитав той.— 
  Добра мені їдальня! — І пішов геть. 
  — Ходім, Еле, — сказав Макс. 
  — А що робити з цими двома молодцями й негром? 
  — Та нехай собі живуть. 
  — Ти так думаєш? 
  — А певне. Ми своє відбули. 
  — Не до смаку мені ці сентименти,— сказав Ел.— Ти вибов- 
  кав більш ніж треба. 
  — Е, до лиха,— сказав Макс.— Мали ж ми якось розважати- 
  ся, так чи ні? 
  — І все одно базікав ти забагато,— сказав Ел. 
  Він вийшов з кухні. Під його тісним пальтом злегка випинало- 
  ся дуло обріза. Він поправив пальто руками в рукавичках. 
  — Ну бувай, молодче,— сказав він Джорджеві.— Щасливий 
  ти хлопець. 
  — А правда,— докинув Макс.— Можеш грати на перегонах. 
  Обидва вийшли за двері. У вікно Джордж бачив, як вони поми- 
  нули ліхтар і перетнули вулицю. Тісні пальта й котелки робили 
  їх схожими на коміків з вар'єте. 
  Джордж пішов до кухні й розв'язав Ніка та кухаря. 
  — Годі з мене цих штук,— сказав Сем, кухар.— Годі, аж по 
  саму зав'язку! 
  Нік підвівся. Йому ще ніколи не затикали рота рушником. 
  — Ну й ну,— мовив він.— Що це за чортівня? — Він намагав- 
  ся вдавати хвацького хлопця. 
  — Вони хотіли вбити Оле Андресона,— пояснив Джордж.— 
  Думали його застрелити, коли він прийде обідати. 
  — Оле Андресона? 
  — Атож. 
  Кухар обмацав кутики рота пучками великих пальців. 
  — Вони пішли? — спитав він. 
  — Еге,— відповів Джордж.— Пішли вже. 
  — Не подобається мені вся ця історія,— сказав кухар.— Ой як 
  не подобається. 
  — Слухай-но,— мовив Джордж до Ніка.— Сходив би ти до 
  Оле Андресона. 
  — Гаразд. 
  — Не лізьте ви в це діло, — обізвався кухар Сем. — Краще 
  сидіть собі тихенько. 
  — Коли не хочеш, не ходи,— сказав Джордж. 
  — Встрянете в цю халепу, то добра не ждіть,— правив своєї 
  кухар.— Сиділи б собі тихенько. 
  — Я піду до нього,— сказав Нік Джорджеві.— Де він живе? 
  Кухар відвернувся. 
  — Ці хлопчиська завжди гадають, що вони розумніші за 
  всіх, — пробурчав він. 
  — Він живе в мебльованих кімнатах місіс Хірш,— відповів 
  Джордж Нікові. 
  — То я йду туди. 
  Вуличний ліхтар світив крізь голе віття дерев. Нік пройшов 
  понад трамвайною колією і від другого ліхтаря звернув у бічну 
  вуличку. Мебльовані кімнати місіс Хірш були через три будинки 
  за рогом. Нік зійшов на ґанок і натиснув кнопку дзвоника. Двері 
  відчинила якась жінка. 
  — Оле Андресон тут живе? 
  — Ви хочете його бачити? 
  — Так, якщо він удома. 
  Слідом за жінкою Нік піднявся сходами і пройшов у кінець 
  коридора. Жінка постукала в двері. 
  — Хто там? 
  — Тут хтось хоче вас бачити, містере Андресон,— сказала 
  жінка. 
  — Це я, Нік Адамс. 
  — Заходь. 
  Нік відчинив двері й увійшов до кімнати. Оле Андресон 
  лежав на ліжку зовсім одягнений. Колишній боксер великої ваги, 
  він ледве вміщався на тому ліжку. Під головою в нього було дві 
  подушки. На Ніка він навіть і не глянув. 
  — Що там таке? — спитав він. 
  — Я оце був у їдальні Генрі, — сказав Нік, — коли зайшли 
  якісь двоє, зв'язали мене й кухаря і казали, що хочуть вас убити. 
  Він відчував, що розповідь його звучить якось безглуздо. 
  Оле Андресон не сказав нічого. 
  — Вони завели нас до кухні,— провадив далі Нік.— Хотіли 
  вас застрелити, коли ви прийдете обідати. 
  Оле Андресон дивився на стіну й нічого не казав. 
  — То Джордж подумав, що мені слід піти сказати вам про це. 
  — Нічим не можу цьому зарадити,— мовив Оле Андресон. 
  — Я розкажу вам, які вони з себе. 
  — Не хочу я знати, які вони з себе,— мовив Оле Андресон.— 
  Він дивився на стіну.— А за те, що прийшов сказати, дякую. 
  — Та що вже там. 
  Нік подивився на дебелого чолов'ягу, що лежав на ліжку. 
  — Хочете, я піду розкажу в поліції? 
  — Ні,— відповів Оле Андресон.— Це нічого не допоможе. 
  — Я міг би що-небудь для вас зробити? 
  — Ні. Нічого тут не поробиш. 
  — А може, це тільки пуста погроза? 
  — Ні. Це не пуста погроза.— Оле Андресон повернувся на бік, 
  лицем до стіни.— Найгірше те,— промовив він, дивлячись у сті- 
  ну,— що я ніяк не можу зважитися вийти звідси. Отак цілий день 
  і лежу. 
  — А ви не могли б виїхати з міста? 
  — Ні,— відповів Оле Андресон.— Далі тікати нікуди.— Він 
  дивився у стіну.— Тепер уже нічого не вдієш. 
  — А чи не можна якось це залагодити? 
  — Ні, ради на це нема.— Він говорив тим самим безживним 
  голосом.— Нічого вже не вдієш. Ось полежу ще трохи, а тоді 
  зважусь і вийду. 
  — То я, мабуть, вернуся назад До Джорджа,— сказав Нік. 
  — До побачення,— мовив Оле Андресон, не обертаючись до 
  Ніка.— Дякую, що зайшов. 
  Нік рушив з кімнати. Причиняючи двері, він бачив, як Оле 
  Андресон лежить одягнений на ліжку, втупивши очі в стіну. 
  — Він цілий день не виходить з кімнати,— сказала Нікові 
  жінка внизу біля дверей.— Мабуть, нездужає. Я до нього: «Місте- 
  ре Андресон, пішли б погуляли, он погода яка гарна»,— а він 
  хоч би що. 
  — Він не хоче нікуди виходити. 
  — Жаль, що йому нездужається,— сказала жінка.— Він такий 
  приємний пожилець. А знаєте, він був боксером. 
  — Я знаю. 
  — Ніколи й не подумала б, якби не обличчя,— провадила 
  жінка. Вони розмовляли, стоячи біля надвірних дверей.— Він 
  такий лагідний. 
  — Ну, добраніч, місіс Хірш,— сказав Нік. 
  — Я не місіс Хірш, — відказала жінка. — То власниця будинку. 
  А я тут у неї за доглядачку. Мене звуть місіс Бел. 
  — Добраніч, місіс Бел,— сказав Нік. 
  — Добраніч,— відповіла жінка. 
  Нік пройшов темною вуличкою до рогу, де світився ліхтар, 
  а тоді понад трамвайною колією до їдальні Генрі. Джордж був 
  на своєму місці за прилавком. 
  — Ну, бачив Оле? 
  — Бачив,— відповів Нік.— Лежить у кімнаті й не хоче нікуди 
  виходити. 
  Почувши голос Ніка, кухар прочинив двері з кухні. 
  — Вуха мої вас не чули б,— мовив він і зачинив двері. 
  — Ти розказав йому? 
  — Авжеж, розказав. Але він сам знає, що це таке. 
  — І що він думає робити? 
  — Нічого. 
  — Вони ж уб'ють його. 
  — Мабуть, що вб'ють. 
  — Певно, вскочив у якусь халепу в тому Чікаго. 
  — Мабуть, що так. 
  — Страшна річ. 
  — Жахлива,— сказав Нік. 
  Вони помовчали. Джордж дістав рушник і витер прилавок. 
  — Цікаво, що він зробив? — спитав Нік. 
  — Якусь умову порушив. Вони ж бо за це й убивають. 
  — Мабуть, поїду я геть звідси,— сказав Нік. 
  — Еге ж,— погодився Джордж.— Непогано було б. 
  — Тепер мені з думки не йтиме, як він чекає там, у своїй 
  кімнаті, й знає, що це його не мине. Чистий жах. 
  — Ну,— сказав Джордж,— а ти про це не думай. 